AN. 1555 425

torem habere. Fecisset fortasse P.Franciscus quae Vellent Pla-
centini, si sibi liceret per Hispalenses, apud quos agebat: qui-
bus, nisi sui successorem, ut fuerat pollicitus, Baptistam reli-
quisset, nulla reuertendi facultas dabatur ad eas res conficien-
das, quae maxime instabant Castellae3 quod ex ipsius Patris
literis tibi arbitror notissimum. Itaque ardentissimo ciuitatis
desiderio satisfieri aliter non potuit: ciues tamen omnes mode-
rato quodam animo hanc ipsam excusationem acceperunt, li-
teris P. Francisci majorem in modum delectati, in magnamque
spem erecti sore aliquando ut uoti compotes fiant.

Ad haec auide expectantur studiorum auspicia, quae ne
ultra Cal. Septem. proferantur, diligenter hoc tempore cauetur.
Sunt quos noua quaedam incessit cupido liberos omnes suos,
quos multos multi habent, bonis literis informandi: sunt et alii,
quos Christi amor ita permouerit, ut seculo uelint renuntiare et

¹ Domini consilia uestigiaque secta1·i; quorum aliqui magnopere

petierunt ut aditus sibi esset ad Societatem: multi autem spiri-
talia exercitia acceperunt, e quorum numero tres potissimum
uiri sunt, et uitae conditione et exemplo praestantes: spero equi·
dem iis a nobis impensam operam Deo Opt. Max. non ingratam
futuram: nonnulli, spiritalibus exercitiis acceptis, franciscanae
regulae sese addixerunt. Sunt enim hujus ordinis monachi qui-
dam Placentiae, nudis pedibus ambulantes; unde et nomen
ipsum et differentiae notam sibi inuenerunt: Hispaniae monaclzz
sine calceis dicuntur. Hi non solum uerbo et exemplo proximos
omnes aedificant, sed difficilem etiam et duram uitam agentes
et corpora macerantes.

Caeterum magnum habuit hic annus deuotarum foemina-
rum prouentum. Honestae quidem et locupletes adolescentulae
circiter quinquaginta, uel potius sexaginta, quibus nobiles et
pecuniosi parentes patrimonio, loco et aetate pares uiros inue—
nerant, mutato consilio, forti quodam et constanti animo,
Christo nubere maluerunt, in sua illa integritate perpetuo ui-
cturae. Quotquot sunt singulis hebdomadis, in hoc nostro sacel-
lo, confessionis et communionis sacramenta frequentant. Prin-
cipio parentes, quorum multi magni nominis sunt in Rep., gra-
uiter molesteque ferunt quod grandem suae quisque dotem
comparasset, quod filias jam inde a pueritia in delitiis educas-
set: procedente autem tempore diuinae Prouidentiae beneficio

