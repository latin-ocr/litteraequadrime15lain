206 LITTERAE QUADRIMESTRES

fundamentis. Alia huiusmodi praetermitto, quibus huius Domi-
nae propensam erga nos uoluntatem facile cognoscimus.

Superest ut postremo loco pauca de studiis nostris adiicia-
mus. Ea itaque post omnium Sanctorum ferias innouauimus‚ li-
terariis puerorum adolescentulorumque exercitationibus de
more exhibitis: quibus, praeter copiosam multitudinem, filii
Ducis natu maiores, multis septi nobilibUS, adfuerunt: quorum
aetate grandior, qui in literis tam graecis quam latinis est me-
diocriter uersatus, nullum diem aeque iucundum atque illum
toto se anno transegisse matri dicebat. Sed nec reliqui audito-
res minorem ex disputantium ac recitantium celeritate et gra-
tia uoluptatem perceperunt,

Haec sunt quae scribenda duximus. Reliquum est ut T. R. P.
nos ex animo commendemus, cuius precibus et sanctissimis sa-
crificiis adiuti, nostram primum, deinde proximorum salutem
diligentissime procuremus.

Florentia, die XIX Januarii MDLV.

T. R. Ρ. indignissimus in Christo seruus,

LEo L1L1Us.

Superscrsptio z'n quarta pagina: † Admodum R.d⁰ in Chri-
sto Patri Ignatio de Loyola, Praeposito Generali Societatis Jesu .
Romae.

Alia mmm. 1555. Florentia, 19 Januarii.

Et alia. P. Leone Giglioli.—Huomo santO, sicome pensiamo.

