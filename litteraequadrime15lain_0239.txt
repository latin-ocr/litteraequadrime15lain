ΑΝ. 1555 ‘233

perioribus diebus inuisit fratres EborenseS, vbi non fuit otio-
sus3 peregit enim Dei munere multa; concionatus est, cum iter
faceret, in oppido quodam Societatis studiosissim0‚ die domi-
nico mane; tunc enim peruenit. Confluxerunt multi: recepit se
in xenodochium: audierunt ipse et socius aliquot consessio-
nes: ibidem grauissimas quasdam inimititias extinxit, vnde
caedes timebatur, praecesserant namque iniuriae. Diuinitus
accidit vt uterque aduersarius et utriusque parentes adessent,
cum antea in locis remotis essent, quibuscum locutus est Pater3
et quamquam res non facile confecta est, tamen Dei beneficio
est confecta. Postero die mane templum adierunt, vbi coram
viris nobilibus sese mutuo complexi sunt in signum amicitiae:
alterum ex reconciliatis mox audiuit P. Antonius de Quadros,
comes patris. Fuit haec reconciliatio causa magnae aedifica-
tionis, erant namque notissimae inimicitiae; quod cum D. Car-
dinali ¹ nuntiatum esset, vehementer in Domino gauisus est.
Cum peruenisset Pater Eboram‚ uisis fratribus, cum abesset
D. Cardinalis (lustrabat enim prouinciam), ad eum se contulit,
cuius aduentu ualde laetatus est: eum comitatus est proficiscen-
tem in oppidum, quod dicitur Mora, vbi aliquoties fuerat concio-
natus, quem ciues magna charitate prosequebantur. Hic concio-
natus est die dominica, explicauitque per aliquot dies dogmata,
quod auditoribus magnam consolationem attulit. Erat ibi Colle-
gium puerorum instar eorum, quos instituebat P. Dominicus 2.
Verum non gerebatur res recte ac ordine. Placuit D. Cardinali
vt P. M [iron] eis praecepta bene uiuendi daret, totamque rem
componeret. Volens D. Cardinalis horum curam suscipere,
quos dicebat futuros seminaria et fundamenta caeterorum, rem
constituit Pater regulasque constituit illis aptas, id quod Cardi-
nali valde placuit.

Ibidem erat Societas ⁵ Charitatis‚ quae proximis annis in-
choata fuerat3 ea nunc corroborata est beneque constituta, qua
valde aedificantur Morenses. Socii nihil soluunt, nisi quod con-
fitentur singulis mensibus, cum minimum; qui Societati nomen
dant, ex eorum numero sunt, qui octauo quoque die sacrosan-

¹ Henrico, Regis fratre. Cardinale et Archiepiscopo Eborensi.
2 Petrus Domenech, abbas Villae Beltran, Ulyssiponensis orphanorum domus

fundator.
5 Consralerm'tas etiam appellabatur.

