630 LITTERAE QUADRIMESTRES

religione praestanti; quibus rite peractis omnibus, quisque in
sua remeat.

Manent conuiuae tamen Religiosi complures cum aliquot ex
primoribus Vtriusque senatus3 parauerat enim D. D. Joannes,
lautissimum conuiuium, in quo Patres ministrarunt.

Excepit istud literarium aliud conviuium3 commodum enim
fuerant sublatae mensae, quum ingenuus assurgit adolescens,
atque e suggestu coepit Sanctiss. Joannis laudes decantare;
aderant et alii quatuor, quorum primus declamatorium thema
proposuit; ex aliis duo, quisque suam tutatus est partem. Dice-
res rem in Senatum esse delatam3 nam sedulo quisque ad victo-
riam contendebat validis rationibus. Quartus, cui iudicandi ne-
gotium fuerat demandatum, et graece et latine sententiam pro-
nunciauit. Quis credat a prandio lauto et opiparo accomodatu—
rum aliquem patientes aures declamaturis? et tamen attentissi—
me audierunt, sibi enim audientiam dicendo faciebant adole-
scentes.

Superest Vltimus actus vt quae hoc die gesta sunt Vtcumque
narrentur. Finito prandiO, discedunt ex conuiuis multi, religio-
si praesertim3 manent multi latinam comoediam spectaturi,
quae vesperi erat per studiosos adolescentes agenda. Qua de
re cum iam disseminatus dispersusque rumor esset, accurrit in-
numera turba; qui latine sciebant, nihil se vidisse vnquam,
quod placuisset magis, asseuerabant. Tulit enim omne comoe-
dia punctum, cui Acolastus titulus est, aliquot exsectis scaenis,
quae poterant spectatorum aures et oculos offendere. Singulos
actus explicabant hispanici rithmi, adiecta breui atque ex ipsa
re nata exhortatione, quae ad mores spectaret.

Triduo post intermissa reuocantur studia, in quae (si vn—
quam alias) auditores diligentissime incubuerunt. Prouehat Do—
minus foeliciter coepta, cedereque faciat in suam Vnius gloriam
et honorem.

Quae ad consessiones attinent in dies accrescit numerus3
nam alii alios inuitant. Sunt generales confessiones non quidem
paucae. De iuramentis cura vel praecipua est; nam publice in
uia admonentur qui iurant. Et aequo animo se corrigi patiun-
tur, adeo vt flexis genibus precationem dominicam supplices
pronunciare non dubitent3 atque ita discedunt vt dicant se am-
plius neque leue iusiurandum sermonibus admixturos. Aegro->

