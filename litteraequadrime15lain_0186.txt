180 LITTERAE QUADRJMESTRES

quod cognati ei assentiebantur: et cum nec orare nec Missae et
divinis officiis interesse posse fateretur, iam fere quotidie ad
‚templum accedit, et patres nostros sua errata confessura saepe
adire solet. Non, inquam, mireris: cum his diebus septem me·
retrices opera et labore R. P. Rectoris ereptae et liberatae fuere
a laqueo sere inextricabili, quo (licet dicere) adamantino sic
daemon eas irretiuerat, ut nonnisi diuina ope explicari potuis·
sent: quarum quidem aliae in sese descendentes, conuersis se
socias addidere, in quarum religione maximum sunt omnibus
exemplum, nec minus summa Dei gloria et suarum animarum
salute procedunt: de aliis autem in spem quotidie magis magis-
q-ue uenimus summum Deum, qui pius et misericors est, ea-
rum menti lumina praelaturum, ut praedictarum ingredientes
uestigiis, salutem animabus suis inueniant: id namque tum illa-
rum conuersatio fore indicat, quandoquidem in probis fere sem-
per uersari uidentur, tum quod rebus sacris satis addictae iu-
dicantur: diuinis enim officiis intersunt, intersunt et piis operi-
bus, necnon ad confessarios se conferunt. Dominus Jesus suum
Sanctum Paracletum mittere non dedignetur, ut quae huiusce-
modi uinculis, execrandis nimirum flagitiis, detentas, ac pene
caligine mersas, ab immani hoste receperit, easdem ad maio-
rem sui nominis gloriam, cuius causa tot suscipiuntur labores,
tueatur atque conseruet.

Si hoc, R. P„ magnum facinus esse testaris, non sane minus-
memorabile est, quod idem Pater, diuino numine sibi secundo,
obiit. Mulier enim, indigna calamitate pressa, timens ne penitus
affligeretur, cuidam potenti iudaeo et se et filiam suam prosti-
tuere decreuerat: uerum P. Rector, ubi tantum scelus admitten—
dum accepit, et eius egestatem esse materiam, huic rei consu-
lendum credidit, et denique (ne Ρ. Tuam morer) reuocata est,
et eiusdem opera ab paupertate subleuata. Illud praeterea ta·
cendum non arbitror, quod filia cuiusdam non sane minimi mo—
menti, cui uitium oblatum fuerat, et a quodam potente uiro de—
tenta, Patri nostro confessa, de qua multum digladiatum est,

ad conuersas euolauit.
Progrediar iam ad ea, quae secundo loco mihi dicenda re—

stant3 non uereor quin haec commemoratu digniora esse dicas.
Non te praeterit, R. P.‚ quam in dubium nobilissima illa domus
uenerat; cum enim una contacta fuerit, ne liuorem ab una du·

