382 LITTERAE QUADRIMESTRES

dicatorum viri, Magister Canarius ¹ et Magister Vicentius
Caluus. Agunt dialectice et theologice semel atque iterum:
frustra tamen efficacissima sua argumenta proponunt; obcae-
catum enim erat cor illius. Mane solus Ρ. XuareZ, cui ipse ab
auditis contionibus erat affectus, quadam suaui ratiocinatione
illuc eum deducit, vt optaret et ex animo peteret a Domino do-
ctrinam et viam salutis: haec precatus illa nocte quieuit: se-
quenti vero die, exordio facto a potestate Summi Pontificis, de·
doctus est errores Lutheri, hisque omnibus abjuratis, confessus
est sanctam Ecclesiam catholicam: et dilata per judices latae
sententiae executione, reuelat sua crimina sequenti nocte et
postero die circiter viginti horis ², nam totis triginta sex annis
praeteritis nunquam confessus fuerat: et sequenti die in altari
publico carceriS, audita missa, abjurans publice errores, et
confessus catholicas veritates, suscepit Eucharistiae sacramen-
tum. His successit concio Patris Baptistae in gratiarum actio-
nem: quae omnia maximae fuere laetitiae atquc aedificationi
non solum toti carceri, sed etiam magnae parti ciuitatis. Post
haec detulit ad inquisitores aliquot delicti sui complices, quo
futurum in Domino speramus colligendam esse zizaniam, quam
ille inimicus homo in hanc quoque regionem disseminauit.

Accedens praeterea P. Baptista aliquibus diebus festis ad
litus fluminis, ubi multitudo nauium remoratur, et exhortatus
naucleros reliquamque nauticam multitudinem ad sacramenta
consessionis et eucharistiae non sine fructu maximo, ecce enim
ad nos confluunt diebus paschatis multi homines huiusmodi
confessuri. Reperit etiam puerorum cateruam juxta idem flu-
men, fustibus coram spectaculo magno Vltro citroque digladian-
tium, quam (ut fertur) nec lictores ipsi poterant aliquando com-
primere, et blandis sermonibus alliciens, veluti pompam quam-
dam ducit per mediam urbem, ipso dicente et illis responden-
tibus doctrinam, vsque ad domus pauperum, vbi fustes in fa-
sces congregati foco pauperum deputantur, et pueri, sermone
habito, benevole dimittuntur, adeo nobis bene affecti, ut do-
mum vsque nostram Patres comitarentur, ac postea, relicta
digladiatione, vltronei ad Patres conuenirent.

Simile spectaculum gratissimum fuit ciuitati; tantumdem

⁴ Vide supra, pag. 378. annot. 1.
5 Recte hoc cx hispano intelliges, supra, pag. 378.

