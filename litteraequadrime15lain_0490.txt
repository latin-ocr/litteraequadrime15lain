484 LITTERAE QUADRIMESTRES

cant), cum ad illum deferuntur, uel theologicae uel philosophi-
cae, ad nos imprimis mittendas curat, et satis esse putat si 110-
5110111111 iudicium in illarum expensione adhibeatur. Is paucos
ante dies curn solemni publicoque iudicio tum alios fidei nostrae—
aduersarios aliis suppliciis, tum vnum, qui in haeretica praui-
tate obstinate perstiterat, morti esset adiudicaturus, huic qua-
tuor ex coenobio quodam religiosos uiros adesse iusserat: quos
cum aegre id facere conspexisset, dure increpans‚'duobus 6
11051115 accersitis: “en (inquit), quos non pudet horum operum„.
Voluit igitur ut nostri adstarent, nec tamen illos, ut uolebant,
liberos dimisit, sed ut comites sequerentur omnino praecepit.

Nec tamen defuerunt qui huic de nostro collegio existima—
tioni conati sunt semper obstrepere, qui et nunc uix a maledi-⁷
ctis abstinent, illud Patribus nostris obiicientes‚ quod impii ne-
roniani in Beato Petro concionante, suoque sermone et monitu
a mundi fallaciis virgines, ad Saluatoris nostri Jesu Cristi fidele
obsequium attrahente, criminabantur. Dicunt enim nostros con-
iugatorum toros dissoluere‚ quod uerum ne sit an falsum te—
stis est, quern nihil latere potest, Deus. Nos tamen, quoniam
non mundo sed Christo militamus, quantum mundo simus ac—
cepti, non nimium laboramus, si modo Deo optimo maximo
placeamus. Quin et ex his non pauci, perspecta rei veritate,¹
contumeliis iam tandem modum imposuerunt. Sed quid audien-
dae populi uoces ac murmura, apud quem quiduis potius effi-
cias, quam ut eius linguae fraenum imponas? Caeterum nec ea
est hac de re apud populum fama, ut uel a nobis magni existi·
mari debeat, uel apud bonorum mentes aliquid ualeat.

Quod autem ad nostra pertinet exercitia, nullus est, qui uel
in confessionibus audiendis, uel lectionibus interpretandis, non
diligentissima cura Domini uineam excolat, eoque nunc diligen-
tiori, quo maior est confitentium numerus et studentium feruor.
Concionum quidem nouus quidam ac prope inauditus in huius.
ciuitatis hominibus apparet fructus. Non enim occulta obscu-
-raque uoce, sed palam, confitentur omnes, ab eo tempore, quo>
nostri huc aduentarunt, usque adeo corruptos hominum mores
in meliores fuisse conuersos, ut haec ciuitas, quae olim latro-
num et praedonum receptaculum esset, frequentium concionum.
beneficio, pietatis et religionis tantum nunc emittat odorem, ut
uulgo (quod et ipse saepe audiui) sancta nuncupetur Messana.

