AN. 1555 047

dilatione ferme conquereretur. Rogatus autem num comedere
vellet, respondit se statim cum Christo esse pransurum : prae-
dicans se libentius multo ad crucem sibi paratam, quam si ad
nuptias inuitatus fuisset, ire. Multi optabant ei auxilium dare
in catena ferrea grandi portanda, quibus ille dixit grauiorem
multo crucem Jesu Christi fuisse. Tandem, vt paucis finiam, ad
crucem vsque magna solatia accipiens, vitam foeliciter cum
morte commutauit3 ita vt omnes pro tam singulari beneficio
Deo gratias immortales agerent. Illius morti multi inuidebant‚
et eodem desiderio animique pietate mori appetebant.

Relatum nobis est a Patribus, qui in omnibus rebus non so-
lum interfuerunt, sed etiam praefuerunt, se nunquam vidisse
mortem tam dignam admiratione.

Tres meretrices, ope Dei in meliorem statum conuersae, sua
scelera quibusdam Patribus nostris aperuerunt, quae ab eisdem
in fide instructae sunt. Neochristianus quidam, in carcere de-
tentus, a quibusdam ex nostris in eadem fuit institutus, quam
cum diligenter disceret, passim se alios municipes in eadem fide
Christi instructurum pollicebatur. Ad extremum, multi aethio-
pes erudiuntur priuatim in smgulos dies festos ab ipso ianitore.

Haec sunt, quae mihi ad te scribenda putaui, vt de beneficiis
acceptis Vna nobiscum Deo gratias ageres, orans eum, qua so-
les assiduidate, Vt omnibus nostris semper faueat studiis, quod
facturum sine vlla dubitatione te deprecatore confido. Vale.

Gandiae‚ decimo septimo calendas Octobris.

Tuus seruus indignus in Domino,

RODERICUS.

Superscrzpt2·0 in quarta pag-ma.- † Al muy R.d0 Padre en
Christo el Re M. Ignatio‚ Preposito general de la Compania de

. Jesus, en

Roma.
Alia manu: 1555. Gandia. Quadrimestres Septembris.

