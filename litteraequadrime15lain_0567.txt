AN. 1555 561

GDVHI

Nicolaus Lanoyus
Patri ignatio de Loyola.

Vienna, 28 Augusti 1500 ¹.

Jesus

Cum praesens huius anni secundus quadrimestris ad termi-
num suum fere decurrerit, ratio mei officii postulat ut uelut
messis iam praeteritae collectos manipulos ex agro Germanico
P.ti tuae transmittam. Sed utinam non ego solus in his prouin-
ciis, sed plures e pluribus locis istas primitias frugum spiritua—
lium conueherent in horrea tuae Paternitatis. Utinam, inquam,
plurimi cernerentur messores in vastissimis ac desertissimis
hisce regionibus, qui longe lateque nunc propagata, et qnotidie
longius latiusque serpentia haeresum zizania stirpitus eradi-
carent, et pro inutilibus noxiisque herbis, bonum purumque
semen catholicae doctrinae consererent. Si plures, quorum mu-
nus in primis est pascere potius quam pasci, imitarentur exem-
plum Christianissimi Regis Romanorum Ξ, singularis patroni
nostri, speraremus breui futurum ut longe plur‘imi sese accin-
gerent ad operandum nobiscum in hac tam misere deuastata
vinea Domini Sabaoth.

Studiosa enim iuuentus germanica, quae saltem plane cor-
rupta non est haereticis opinionibus, simul atque videret nostri
ordinis homines a principibus Viris passim in pretio haberi, et
in studiis melioribus liberaliter confoueri, hinc procul dubio de
instituto nostro et omnino de orthodoxa fide syncerius melius-

¹ Autographae in quadruplici folio, nn. 268-270; verum in iis sola subscriptio, a ver·
bis T. R. P„ sunt manu Patris Lanoyi.
Ξ Ferdinandi Ι,

Τ. ιιι, 36

