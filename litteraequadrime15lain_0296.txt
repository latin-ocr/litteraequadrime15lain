290 LITTERAE QUADRIMESTRES

exercitia hic et se Societati dedicauit. Quidam adolescens de-
cern et octo annorum, cantaber, sartor‚egregius animae purita—
te et simplicitate, recipietur mox. Quatuor alii volunt exerci—
tia facere, quorum vnus est frater Patris Sanctae Crucis, ille,
qui huic Collegio donavit alteram huius domus partem, qui qui-
dem sacerdos est ct puritatis magnae. Solent mihi soli hic con-
fessario confiteri quinquaginta, quorum magna pars octauo
quoque die sacramenta recipiunt. Confiteretur mihi praeterea
Collegium quadraginta scholasticorum, si eos mihi liceret per
tempus et occupationes alias audire; quos autem possum eos
audio, conaturus caeteros etiam audire. Audio ad haec colle-
gas alterius Collegii item scholasticos, qui etiarn frequentant
collegium quo spiritualia tractent; ex qua quidem re non me-
diocrem Vtilitatem ferunt. Existimo aduentu Patris nostri Fran-
cisci ¹ multo feruentius commouendam esse hanc ciuitatem
quam Hispalim, quam etiam Corduuam.

Orationes autem atque sacrificia tuae Paternitatis et Patrum
simul atque fratrum isthic commorantium, quibus nos ipsos
obnixe commendamus, fore putamus satis magnam partem eius,
quod ad laudem et gloriam Dei optimi maximi speramus, qui
nobis suam sanctissimam gratiam largiri dignetur, qua semper
suam voluntatem perspiciamus eamdemque ad vnguem exe·
quamur.

Granatae‚ Nonis Februarii anno Christi nati 1555.

Tuae paternitatis indignissimus filius,

† NAVARRO. † Α

superscriptio in quarta pagina: HTIS. Reuerendo admodum
in Chro. P. nro. magistro Ignatio Loyolae Praeposito Genera'li

Societatis Jesu.
Romae.

Alia manu: 1555. Granata. Quadrimestres 5 Februarii. Q. S.
Manet vestigium cerae rubrae et sigilli.

¹ Patris Francisci de Borja.

