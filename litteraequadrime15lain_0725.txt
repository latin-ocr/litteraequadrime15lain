AN. 1555 719

adueniens tum temporis superior: “Mihi, inquit, non loqueris,
Pater mi? „ at uero ille respondit ita vultu sereno vt nihil pas-
sum dixisses, in quo et donec receperit Sanctissimae Unctionis
sacramentum feliciter perstitit. Exequiae ei et sacrificia, fune-
briaque iusta rite sunt persoluta, prout et ipse praecipis, et de-

bitus amor postulabat ac pietas.
Quae ad D. Lucae diem pro rostris habita est oratio, scien-

tiarum omnium laudibus prosequuta est instituta: virorum
consessus affuit et frequens et illustris: ea res maxime placuit
cunctis. Ex villis confinibusque locis ad noua haec collegia
iamdudum aduenire coeperunt. Sunt igitur scholastici centum
circiter et triginta: tum literis et moribus longe lateque patet
boni incrementum.

Solebant quippe festo S. Nicolai ex eis episcopum vnum-
quemlibet quotannis fingere, quocirca mille adstruebant nequi-
tias: abusum hunc expulimus, eos huc cereis candelis conuenire
facientes ad rem sacram precesque uespertinaS, ubi in hono-

rem Sancti carmina aliquot sunt recitata.
Porro simili ratione propter festum Natalis Christi versu eis

composuit instruxitque vnus ex praeceptoribus comoediam de
Saluatoris ortu, quae adeo elegans extitit ac deuota. Tantum
his atque id genus studiis iuuentus prouentum facit.

Populi autem senatus, qui nobis antehac grauiter aduersa-
batur, tandem vi ¹ rei huius in uiam redit : nam, nihil nobis pe-
tentibus, tritici quantitatem non mediocrem [in] eleemosynam
est elargitus.

Conciones solitas habuit hactenus multa cum frequentia die-
bus festis ac Dominicis Pater Sancta Cruz apud nos: quin etiam
nundinis istis pro trapeziticis mensis bis concionatus est3 quem
cum semel praediues quidam mercator audisset, facultatibus
omnibus extemplo reiectis, in Montem serratum (ut uocant)
monachus ibi futurus sese recepit.

Hieronymus de Acosta, maior natu fratribus quatuor hic ad-
missis et iam obedientia dispersiS, nostra exercitia (vt ad te
longiore titulo proxime scripsimus) capessit3 nunc itaque sua
vocatione enixe perstat, licet nunc temporis valde occupetur in
iis, quibus est obnoxius, penitus absoluendis.

1 Rasa hic charta. tantum litterae particula conspicitur3 sed nec locus est nisi vi
aut alii simili.

