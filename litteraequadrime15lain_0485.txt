AN. 1555 479

'Ex Canonicis caeterisque huius urbis sacerdotibuS, qui mo-
rem et institutum nostrum commendare, seseque in nos bene-
uolos flectere incipiant, nonnulli inueniuntur. Inter quos reuera
ille minime reperitur, qui suam fidem (si bene meministi) nos
templi sui usu communicandi, per cautionem datam, non citra
magnam temeritatem turpemque sibi labem aspersam, fregit.
Hunc in perniciem nostram incumbere, eius in nos opera nullo
negocio commonstrant. Quippe qui (solus inter caeteros omnes
pastores) ei subditos, qui ad nos confitendi gratia accedunt, dis-
turbare ac repungere nullo [non] pacto perstat. Ipsos in culpam
et offensionem magnam, in capitale crimen, in perfidam tenaci-
tatem, in schisma, in excommunicationem incidisse, proclamare
non desistit. Nunquam ipsis Christi corpus subministraturum:
nunquam ad suum templum aditum praebiturum, ni publica
poena prius mulctati fuerint, protestari non desinit. Quid? hoc
superiori pascha, licet a D.110 Episcopo summopere rogatus,
imo iussus, eos angelorum pane reficere renuit. Quid plura?
hebdomada sancta, sacrandi causa (ut moris est) domos percur-
rens singulas (o bone Deus, miserere precor) aedes ad nos ad-
uentantiurn transiliens, eas aqua sacra participare noluit. Is
praeterea eorum patres, matres, coniuges, uelut consentientes,
eumdem incurrisse errorem in animum induxit. Fuit sane ri-
diculum, ubi cernere licuit, quibus rationibus istam uesanam
mentem consultam habet: adhibe oro animum, mi Pater. Huius
animum tanta insania P. Rector absterrere exoptans, ei obuiam
facto, praeter plura alia, ipsius opinionem refellentia, nostrae
Societatis priuilegia assignauit, quae quidem ipse explodens
ac pro nihilo pendens, non, inquit, ad hoc assequendum uestra
ualent priuilegia, propterea quod uim et facultatem suam, sine
alicuius praeiudicio, [non] obtinent: praeiudicium nec aliud
quicquam sonat quam extra iudicium: sed id fit extra meum
iudicium3 ergo etc. Ea et alia iis similia sophismata colligens,
manibus libris refertis, huc atque huc discurrens , plurimorum
penetrans domos, ista sua argumenta sophisticis collectionibus
tortionibusque scripturarum fulcire nititur: ut qui ad nos ac-
cedunt, eorumque parentes et coniuges, excommunicationem
incurrisse probatum ac testatum det. O benignissime Jesu, te
deprecor, discussis tenebris, lucem rationis huic menti reddas,
qua uerum a falso discernere queat.

