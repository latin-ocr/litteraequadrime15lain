AN. 1555 603

magnum sit negocium nostris Patribus omnibus satisfacere.
Aliquibus in egestate constitutis subuentum est: mulieri pecca-
trici ad Dominum conuersae, seque matrimonio colligare uo-
lenti, dos est comparata. His proximis diebus Pater quidam
cum fratre ad populos uicinos missus est, qui cum ad oppidum
peruenisset, ita persuasit omnibus confessionem, ut sola con-
fessariorum inopia factum fuerit, ne omnes peccata confiteren-
tur: doctrinam christianam ambo docuerunt, atque, qui opus
istud in finem usque deduceret, statuerunt: quarn autem aegre
tulerint oppidani eorum discessum, vix credi potest, magnam
prius adhibentes diligentiam, ut eorum profectio in aliquos alios
dies (quando menses non dabatur) protraheretur; cum vero iam
diutius non possent eos secum detinere, magna praeclaraque
dona illis offerebant, cumque nihil uellent accipere, multo magis
sunt eos admirati.

Persuasum est a quodam fratre nostro omnibus, qui in hoc
oppido sunt, ut libri omnes, qui uel inhonesta uel profana do-
cerent, comburerentur, et eorum loco libri honesti, qui chri-
stianam pietatem redolerent, euoluerentur. Itaque multi sunt
id genus libri in nostram domum allati: eis autem, qui nobis eos
afferebant, pii dabantur, quo iactura suorum librorum (si lu-
crum potius non est nominandum) compensaretur: constituta
denique die, omnes (qui complurimi erant) sunt publice com·
busti.

Aliqui externi exercitia spiritualia fecerunt; ex nostris uero,
omnes in literarum studiis aliisque solitis exercitationibus uelut
hactenus perseuerant: mira in eis profecto resplendet obedien·
tia, mortificatio, perfectionisque desiderium: magis tamen ac
magis eorum animi fuerunt aduentu Ρ. Natalis accensi, summa
cum diligentia regulas et constitutiones omnes obseruantes.
Faxit Deus ut eius sanctissimam uoluntatem usque ad mortem
exequamur, quod tu, R. Pater, ab eodem postulabis.

Gandiae, Calendis Septembris 1555 ¹.

R. Ρ. Tuae seruus in Domino,

ANTonius CORDEsssss

 

¹ Haec verba a voce Gaudiae tertia quaedam manus adjecit.

