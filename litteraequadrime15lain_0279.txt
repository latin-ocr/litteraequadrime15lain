ΑΝ. 1555 273

peccatorum ad poenitentiam conuersiO, testantur id plane non
minimae lachrimae et gemitus, qui in nostro templo in dies
exaudiuntur. Qui antea sub mundi erant imperio, nunc sub
Christi militant uexillo: qui turpibus antea et obscenis irretiti
erant uitiis, his nunc expediti, perfectae honestatis et pietatis
sunt omnibus exemplo. Sed haec longiori sermone, curn non
vnum aut alterum extet huius rei exemplum, sed prope innume-
ra, prosequi non est animus.

Ad haec nefarii quidam nec inferioris conditionis tantum
uiri, sed et huius ciuitatis primarii, quorum infamis uita nulli
non erat nota, quod siti inextinguibili inimicorum sanguinem
expeterent ac armis onusti semper conspicerentur, nunc, illis
depositis, iis animum muniere armiS‚ quibus diutino bello
mundum expugnare, carnem subigere, daemonem debellare
queant. Sed ne, dum nimium properO, leges praescriptas exce-
dere uidear, vnum hoc inter tam multa audire exemplum non
sit, quaeso, graue. Vir erat hac in urbe quidam non obscurae
nobilitatis, qui, graui ab inimico accepto uulnere, in uitae pene
uersabatur discrimine: confessus tamen cuidam ex nostris, alta
exclamans uoce, in multorum praesentia, pansis se brachiis ini-
micum amplexurum pollicitus est: tantum abest ut uel in ius il—
lum uocare uel iniuriam illatam ulcisci uellet. Erat et alius in
hac eadem urbe non ignotus, qui se inimico iniuriam condona·
turum promiserat quidem, ea tamen conditione, ut in ciuitatem
non ille ueniret (erat enim absens inimicus), ne, eo in urbe uiso,
antiquae iniuriae recordatio recrudesceret: mox uero, cuidam
ex nostris confessus, non efflagitauit modo obnixissime, sed
misit etiam ad illum, qui diceret, ut in urbem reuerteretur, quo
illius pedes oscularetur.

Virorum utcumque praelibauimus constantiam; fragilioris
nunc, rogo, sexus audi infractum animum, ac in muliebri cor-
pore uirilem contemplare magnanimitatem. Foemina erat quae-
dam, quae mariti mortem ita tulerat impatienter ac immodera-
te, ut modurn excogitarit, quo et ipsa sibi mortem conscisceret.
Quare non manducabat unquam, non dormiebat, humi iacebat
semper, ut hac ratione uitam cum morte commutaret. Dicebat
enim haud fieri posse ut, eo priuata maritO, quem unice dilige-
bat, superstes ipsa uiueret. Dei iustitiam proterua mulier incu-
sabat: in doloris consolationem misera inferni cruciatus sibi ele-

Τ. ιν ι8

