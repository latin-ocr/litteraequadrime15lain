442 LITTERAE QUADRIMESTRES

raro patres, iurantes, reuerenter, uelut edocti sunt, reprehen-
dant et cohibeant, flexis genibus ne iurent obsecranteS, ani—
maduertentesque ex eo diuinam maiestatem non parum offendi.
Quae monita tum quia honestissima sunt, tum quia magna
fiunt urbanitate ct reuerentia, libenter auscultant, sese repre-
hendunt, ac in posterum iuramenta uitaturos pollicentur. Quan-
tae hominum ignorantiae hac exercitatione medeatur, soli con·
fessarii noscunt, qui antea errores apertissimos in iis qui con-
fitebantur deprehendebant. Frater quidam doctrinam natu
grandioribus interpretatur, quem ut audiant concurrunt multi;
acceptus enim est frater hic mirum in modum audientibus; sed
dignus est profecto non tantum meo, sed fere omnium iudicio,
qui cunctis probetur: tantus eius est in dicendo spiritus, zelus
et amor, ut alias dotes praeteream. Faxit diuina bonitas ut, ue-
luti eum partibus ad hoc ministerium commodis donare digna-
tur, simul gratiam praestet ei ad hoc, ut in ipsum unum cuncta
referat, ut non minor ei fructus proueniat ex hoc opere, quam
aliis eum audientibus. Patres persaepe uocantur ut morientes
adiuuent, quod multis nominibus est fructuosum. Pater quidam
concionatus est hac quadragesima in oppido quodam Concae
uicino, et frater, quem secum deferebat, docuit doctrinam chri-
stianam, non tantum eos, qui in eo oppido degebant, uerum et
alios, qui oppida uicina habitabant.

Et ut iarn de domesticis exercitiis aliqua dicam, eodem feruo-
re litterariis exercitationibus fratres incumbunt. Habentur fre-
quenter orationes, defenduntur assertiones, multis ex scholasti—
cis externis ad eas confluentibus. Nuper accepti sunt tres fra-
tres, quorum primus, annos 16 natus, in humanioribus litteris
mediocriter est eruditus. Degustauit quoque aliquantum litteras
graecas, et iam philosophiae dat operam, inter alia, praeditus
est ingenio satis acuto. Alii quoque duo suis dotibus decoran-
tur, Feruor in spiritualibus exercitiis crescit adeo ut multo
necessariores habenae sint quam calcaria. Magnificetur Chri-
stus, a quo profluit omne bonum. Splendent in iis dilectissimis
fratribus meis obedientia, oratio, mortificatio, religio, ac deni-
que perfectionis omnis ardentissimum desyderium. Declaratur
aperte quam uberem gratiam Spiritus Sanctus eis in sua uoca-
tione largiatur, cui (ueluti summopere decet) conformari totis
uiribus nituntur. Deus, cuius auxilio ad haec peruenerunt,

