334 LITTERAE QUADmMESTREs

mentum communicare, ut quantum nos totamque Societatem
diligat declararet, simulque significauit quantum laetitiae con-
ceperit ex nostro in hanc sanctissimam domum aduentu, cum
praesertim opinioni, quam de nobis antea conceperat, ea res-
ponderent, quae a D, Gubernatore et ab aliis de nostri Collegii
fructu intellexit. Eius etiam aulici bis nobis sunt confessi.

Venerunt et aliae matronae nobilissimae ex Marchia, inter
quas erat soror Car.liS Sti Angeli3 at omnes nostris, et non
aliis, uoluerunt confiteri, ob idque expectarunt usque ad secun-
dam horam noctis antequam omnes expedirentur. Sunt exper—
tae etiam tantam consolationem et spiritualis laetitiae uber-
tatem, ut multis modis declararent nobis ardentissimum quod·
dam desiderium erigendi collegium nostrae Societatis Macera-
tae: rogaueruntque instantissime, ut de ea re ad R. Ρ. tuam
ipsarum nomine rogaremus. Voluerunt etiam sequenti die ge-
nerali quodam modo nobis confiteri, antequam hinc recederent,
ut certam aliquam animi puritatem et bene uiuendi rationem
ad suos reportarent.

Hoc carnispriuii tempore conuenimus multis modis daemo-
nis et mundi artes deludere: non solum enim impediuimus ne
paratae comoediae exhiberentur in publico Canonicorum re-
fectoriO, ut antea fieri consueuerat, sed etiam choreas et per—
sonatos, quantum fieri potuit, impediuimus. Missi enim sunt ex
nostris nonnulli, qui tripudiantes publice arguerent, et laruatos
acerrime increparent3 tantumque ualuerunt diuini uerbi ia-
cula, ut multi rubore et poenitentia ducti laruas ex facie excu-
terent, et pedibus propriis conculcarent. Alii etiam dicerent
statim deposituros se laruas, et nunquam ad idem uitium se re-
uersuros. Mulieres quoque confusae domum reuertebantur‚ et
(ut mihi uerisimile fit) pro tripudiis coronas recitabant.

Inualuerat peruetus sed iniqua consuetudo in hoc oppido,
ut primo Quadragesimae die summo mane procederent uiri ac
mulieres curn tympanis et aliis musicis instrumentis choros du-
centes usque ad pontem Recanatensem, solebantque ibi pisca-
tionibus et scandalosis saltationibus totum diem consumere;
deinde eodem ordine Loretum reuerti, quod praescientes nostri,
tali sunt arte usi. Constitutus est summo mane noster conciona-
tor in media platea, quo solebant omnes conuenire, ut rem tanti
offendiculi pro uiribus impediret. Et ne praeda ab illius manibus

