750 LITTERAE QUADRIMESTRES

ret. Euenit praeterea tunc vt homo quidam qui duos annos in
peccato perstiterat, quique Patrem huiusmodi concionantem
illuserat, antequam templum egrederetur ad Dominum con-
uersus fuerit statumque peccati reliquerit. Re autcm hac sic
confecta, Pater ad lupanar reuersus adduxit secum homines
fere quadringentos ab eo loco Vsque in templum maximum, do—
ctrinam christianam decantantes Ad haec seruus quidam Dei,
ad eas quae remanserant reuersus, singulis earum binos argen-
teos donauit ne homines ullos nocte illa ad se admitterent3 quod
ita facturn esse percepimus. His autem diebus omnibus eleemo-
synas multas largiti sunt vt aes alienum, quod hae mulieres
contraxerant, persoluerent, et earumdem saluti consuleretur.
Fuit iuuenis, qui largitus est complures ducatos aureos, quique
vas argenteum loco pecuniae porrigeret ad eas aere alieno libc-
randas. Quidam noster audiuit confessiones quatuordecim
earum3 quarum quaedam nupserunt, aliae parantur ad nu-
ptias, aliae permanere cupiunt apud eos, a quibus receptae
sunt: omnibus denique illis fere via salutis peruia conspicitur.
Sed vsque adeo Dominus hominum animos ad hoc opus prose-
quendum commouit, vt numerum illarum excederet numerus
eorum qui eas peterent ad collocandas easdem.

Omnibus supra memoratis diebus singuli Patres cum fratri-
bus singulis se in agros hominibus plenos chartis atque aliis
modis ludentibus conferebant, eosque congregatos secum inde
ducebant ad templum aliquod doctrinam christianam cantan-
tes, quo cum peruenissent, nonnulla spiritualia eos docentes
domos suas remittebantur (sic) laudantes Dominum, in qua qui-
dem exercitatione tempus uespertinum impensum est. Ex qua
re tota ciuitas commota fuit, et proinde festi dies bene satis con-
sumpti.

Die praeterea Circumcisionis Domini duo Patres plateam
quamdam, ubi plusquam mille hominum erant, inuiserunt; sed
homines illi se eo contulerant vt contemplarentur neophytos,
qui eo die coquendo melli coctili operam dabant: alter illis con-
cionatus est, alter doctrinam cum socio decantabat, et praeci-
pue scruis aethiopibus. His tandem rebus daemonibus festa haec
male ceciderunt. Populum autem valde multumque consolata
sunt atque aedificarunt. Gloria igitur sit Patri misericor-
diarum.

