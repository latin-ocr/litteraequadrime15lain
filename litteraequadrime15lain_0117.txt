AN. 1554 111

non proposuit haeredibus relinquere, sed in eleemosynam ero·
gare. Cupitque Academiae Billomensis ornnem administratio-
nem Societati committere, vt penes Societatem omne arbitrium
ac ius existat. Rmus Dominus Clarmontanus vna cum Illustris-
simo viro Domino Montano, libellorum regiorum praefecto,
Reuerentiae tuae officiosissime se suaque commendat.

Ciues Montis Argini ¹, oblatis centum libris annuiS, domici-
lio, ac supellectili necessaria, Societatis praesentiam erudien-
dae iuuentuti affectant, ac tertio aut quarto abhinc die Praeses
vrbis nos inuiset, familiariter cum Patre hoc de negotio actu-
rus3 vtinam colonia illuc mittatur, nam concionandi et Sacra-
menta administrandi liberrima daretur copia, praesertim quum
dioecesis sit Senonensis, nec vlli ibi morentur religiosi. Sed,
proh dolor! operariorum inopia nos premit.

Quantum ad Euangelici lucri incrementum attinet, non sine
foenore laboris nobis cessit impendium. Quinque exercitiis sa-
cris imbuti, vnctione Spiritus Sancti delibuti, aduersus hostem
in palaestram prodiere pugnaturi, quorum duo, alter sacerdos,
alter adolescens bonae spei, Societati se addixerunt. Qui con-
stanti animo se vincunt ac superant in dies aduersus peccatum
pugnantes. Nobilis ille e familia Cardinalis Vendommae12, cas-
ses elapsus aegre, reti euangelico aduolauit. Vir ille Burgun-
dus ³ patriam accessit, data nobis fide se a reditu animi decre-
tum nobis deprompturum ex animo: de cuius accessu satis am-
bigimus.

Monachus ille Benedictinus vberrimum fructum sui laboris
retulit. Est hic quidam Canonicus regularis Sancti Augustini,
theologiae doctoratu post Pascha insigniendus, ecclesiastes,
diuini honoris zelotes, qui plurimum nobis optat adiungi: sed
eius affectum alterius religionis professio impedit, cum summo
animi ipsius dolore.

Ego, Patris imperio missus, in quadam Abbatia, Portus re-
gii ⁴ nomine insignita, sex milliarium gallicorum interuallo Lu-
tetia dissita, concionatus sum eo die dominico, quo iubilaei so-
lemnitas ex Pontificis indulto celebrata est in dioecesi Parisien-

¹ Vide supra, t. 11, pag. 662, annot.‘2.

’ὲ Carolus Bourbon de Vendome. Vide PoiANc1 Chron„ t. ιν, pag. 3211, n. 693.
⁵ Antonius Lassar? Vide POLANCI Chrom‘con, t. xv, pag. 321, n. 687.

⁴ Vide PoLANc1 chronicon, t. ιν, pag. 325, n. 695.

