332 LITTERAE QUADRIMESTRES

Mansimus in illo oppido per decem dies, ut eorum maximae
deuotioni responderemus Non enim permiserunt nos abire
tempore praefinito, scilicet octauo die3 sed, misso ad hoc nun-
tio, trium dierum inducias impetrarunt. Et quia nullus uolebat
nisi nobis confiteri, misit Ρ. Rector Patrem Joannem Mortan-
nem, qui ad copiosissimam messem in horrea Domini mittendam
adiuuaret. Communicarunt autem, nobis praesentibus, nongen-
ti; multi etiam nostra uestigia subsequuti hic communicarunt,
plures etiam sequenti dominica, etc.

Tempore carnispriuii, cum lauretani se uerbi diuini indignos
effecissent, quo liberius illius temporis deliramentis uacare
possent, missus est noster concionator cum Patre Mortanne in
oppidum quoddam uicinum, cui nomen Ciriolo, ubi, postquam
habuisset concionem, pacem quamdam composuit inter du05‚
et ad instaurandum hospitale, quodammodo derelictum, 'prima—
tes illius oppidi excitauit. Quaedam etiam alia bona peregit, ct
bonum odorem Societatis ibi reliquit.

Haec, R. P., extra domum lauretanam sunt hoc quadrime-
stri peracta. Alia uero, quae tantae matris auspiciis pientissi-
mus Jesus hic dignatus est operari, quis sufficienter ualeat
enumerare? Confluunt ad hanc sanctissimam domum ex uni-
uerso fere mundo quotidie peregrinorum cateruae, et populo-
rum multitudines, quorum deuotioni oportet nos pro uiribus
inseruire. Sumus fere semper saltem 3 ex sacerdotibus Societa-
tis in templo, qui ea, quam a Domino accepimus, charitate ad-
uenientes animas ad aquas consolationis et indulgentiae reci-
pimus, ut, sanguine Christi inebriatae et torrente uoluptatis po·
tatae, digniores reddant gratiarum actiones auctori, et media-
trici omnium bonorum.

Recipiunt autem ex nostris non solum testimonium defae-
catae conscientiae, post diligentem examinationem, sed etiam
miram quamdam animi laetitiam, ita ut interdum in has uoces
et similes prorumpant: Sit benedictus Deus, qui me perduxit ad
te. Ego hactenus ignoraui quid esset confiteri. Ego hactenus
non fui christianus. Benedicta sit mater, quae te peperit, etc. ,
Solent flagitiosissimi quique ad nos confluere, a nobis grauissi-
morum delictorum absolutionem cum lachrymis efflagitare, inter
quos sunt permulti, qui a 10, alii, qui a 20 et 25 annis non sunt
confessi: alii etiam, qui nulli confessariorum grauissima pec·

