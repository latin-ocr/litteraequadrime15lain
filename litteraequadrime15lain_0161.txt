ΑΝ. 1554 155

quentationem quoscumque incitare; in nosocomiis decumbentes
re ac uerbo, prout cuique commodum erit, adiuuare3 denique
nusquam non exemplo et sermone rempublicam christianam
promouere. Et quo commodius id assequantur, decreuerunt
neminem, cuius uitam prius probe perspectam non habeant, in
contubernalem admittere. Foeminarum consilium paulo aliter
habet. Nam hae ad singulas calendas dominicam accedunt
mensam; ad haec doctrinam christianam domesticis tantum
tradunt3 fuci, gipsi et id genus formae medicaminum usum, qui-
bus sexus ille hic uultus turpissime inficere solet, ipsaemet sibi
interdixerunt, nec fucatam ullam, quantumuis acriter instan-
tem, in sociam assumunt. Spiritu uiros aequant, numero supe-
rant. Vt uiri ita foeminae quamdam praefecerunt, cui caeterae
vomnes morem gerunt. Tam hae quam illi nullam adciscunt, nisi
de totius uitae statu confessam. His nullum hucusque nomen
inditum est. Illi fratres uenerationis sacrosanctae communionis
appellantur ¹. Fautorem inter alios habent episcopum Ξ, qui et
benedictione sua utriusque congregationis institutum sanxit,
placuitque tam ipsi quam illis uti omnes, statuto adhoc die, domi
nostrae Eucharistiae sacra sumant, quod et hactenus, non sine
magno eorum emolumento et praesentium aedificatione, fa-
ctum est.

In operibus misericordiae adeo plerique feruidi sunt, ut de-
siderari uel a sanctis nihil queat ultra. Ex his quidam carthu-
sianorum, alii Diui Benedicti, quidam etiam S. Francisci insti-
tutum, secuti sunt: nec desunt qui et nostrum ardentissimis
uotis assectari cupiunt. Benedictus mitissimus Jesus, qui inter
caetera, quae in dies seruis suis suggerit, et hoc consilium
instillauit.

Rdus Ρ. Salmeron lectionem, quam statim in initio sui ad-
uentus enarrandam sumpserat, plausu maximo uberrimoque
fructu prosequitur. Incredibile dictu quanto idem ipse audien-
tium stupore, bis iarn coram Prorege, fautore huius loci synce-
rissimo, concionatus sit. Hac quadragesima, cum foris tum do-
mi, conciones habitae sunt quamplurimae, et etiam nunc haben-
tur. Rflus P. Salmeron auditorium habuit quale nullus unquam

5 De hac congregatione vide quae diximus in t. ΙΙ, pag 668, annot. 7.
4 Scipio Rebiba, de quo vide t 11, pag. 669, annot. 1.

