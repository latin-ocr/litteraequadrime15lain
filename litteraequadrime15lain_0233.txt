Ax. 1553 ‘227

locutus, ut mulieri tantam hanc remitteret iniuriam est asse-
quutus.

Hactenus de patribus, quae in mentem uenerunt, scripsi;
nunc iam de fratribus, quae occurrerint, dicam. Duo missi
sunt per dies multos ad generale xenodochium, ut pauperibus,
quam possent opem, ferrent: quorum charitas et humilitas pau-
peribus extiterunt quam gratissimae. Fratres enim eos maxima
leuabant morbi molestia aliorumque laborum taedio, eos so—
lando atque prope aeque dolendo. Monebant etiam eos pauper-
tatis ac aegritudinum onus ex se molestum patienter ferrent,
crederentque neutiquam a Domino destitutos, quin potius ma-
ximi amoris indicia benignitatisque paternae Dominum ipsis
praestitisse: his monitis aliisque humilioribus exercitiis, nostri
fratres ita pauperes erga se affecerant, ut aegerrime tulerint
eorum absentiam cum, aliis negotiis domi detenti, se non inui-
serent.

De exercitiis litterariis pauca subiungam. Feruor eorum his
diebus maxime creuit. Singulis diebus dominicis (ut a multis
diebus habemus de more) defenduntur a fratre quodam quae-
dam assertiones eius facultatis. in qua se exercet. Ante tamen
quam scholastici disputationes aggrediantur, solent oratiuncu-
lae breues (quia longiores temporis angustiae non permittunt)
uel graecae uel latinae in laudem alicuius Virtutis aut facultatis
recitari. Accedunt ex externis scholasticis complures, accedunt
etiam interdum vniuersitatis professores. Vnde fit ut fratribus
nostris non detur argumentandi locus, sed in diem sequentem
suam disputationem differre cogantur: intersunt quoque nostri
assertionibus aliorum, aduersus quas maximo feruore, nec mi-
nori modestia, uelut alii argumentantur. Nec (si mihi id dicere
sas est) in postremis habentur, quin potius (ut libere dicam)
<omnium existimatione inter primos connumerantur, id publice
professoribus asseuerantibus. Fratres id studiose curant ut
scholasticos, nunc uerbis, nunc exemplo, in Dei atque virtutis
amorem pelliciant et attrahant, et quos vident commodos ad
exercitia spiritualia peragenda commouent. Hinc fit ut schola-
stici fere omnes maximo amore nos prosequantur Societatique
nostrae multum deuinciantur. His diebus se Societati quidam
adolescens dicauit, qui quidem omnium consensu praecipuus
in linguis habebatur3 nam (cum uix uigesimum tertium aut ui-

