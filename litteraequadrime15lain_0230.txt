224 L1TTERAE QUADRtMEsTREs

De eisdem alia non pauca possem scribere iocundissima qui-
dem illa, sed quoniam minutiora uidentur quam scribi debeant,
ea silentio praeteribo. Et ut ad Patrem reuertar, cum tam cre-
bro diuinum uerbum praedicet, haudquaquam hoc uno munere
contentus est.

Duo quidem uiri primarii ciuitatis huius maxime inter se
dissidebant, quorum alter, nescio qua exorta offensione, alteri
mulierem, cum qua multos annos uixerat, ui adimere conten—
debat. Quod cum eum non hoc lateret, ea, quae ad sui defensio-
nem necessaria sibi uidebantur, magna adhibita celeritate pa-
rabat; et dum alterius uolebat conatus opprimere, eum contra
se uehementius accendebat. P. Baptista, re cognita, Dei gloriae
studiosus, praefatos uiros discordantes inter se componere
summa diligentia curauit, quod et adiutrice diuina gratia fecit.
Nam illorum animis sedatis ipsius monitis, in pristinam, uel ea
multo firmiorem, amicitiam redierunt.

Alia non minor, sed longe maior, contentio inter primarios
ciues cuiusdam oppidi Valentiae proximi, nomine Fontinentis,
non multis abhinc diebus exorta fuit. Cumque hi, qui rixas con-
citassent, capita totius plebis haberentur, vniuersus fere popu-
lus una cum leis est perturbatus. Nam alii aliis fauenteS, se ad-
uersarios aliorum declarabant, a quibus iam perinde ut inimi-
cissimi hostes habebantur. Itaque de populo hoc ita diuiso, quid
aliud, R. Pater, sperare liceret, quam quod Dominus de regnis
inter se diuisis in evangelio minatur? cladem profecto maxi-
mam, corporumque et animarum perniciem. Multi uiri nobiles
et religiosi, magno timore perculsi, dissociatos illorum animos
componere summis precibus attentarunt. Sed mirum quam pa-
rum contentiosi uiri horum iustissimas preces curarent, quam
eorum saluberrima consilia contemnerent. Adeo illorum animi
excandescebant ira, vt non solum admonentes se pacem non
audirent, sed id consequendi spem omnem cunctis adimerent.
Hanc ob causam hi, qui pacem exoptabant, iam suis uiribus
diffidentes ad P. Baptistam, quasi ab eo solum remedium acce-
pturi, confugerunt. Qui cum probe intelligeret magnam popu-
lum illum cladem accepturum, nisi tanto malo occurreretur,
omnibus aliis negociis expeditus, ad populum illum contendit,
ibique, per totos quindecim dies commoratus, multoties dissidii
principes est allocutus. Quos nunc dulcedine sermonis alliciens,

