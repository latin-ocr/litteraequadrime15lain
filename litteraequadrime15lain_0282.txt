276 LITTERAE QUADRIMESTRES

audiuit ⁸) perfectum dotatumque‚ prout hoc tempore potuit,
cum iam esset, multis R. P. praepositus sollicitabatur literis.
et precibus, ut qui mittendi erant, quam citissime proficisce-
rentur. Quod cum prae inopia operariorum praestare ille non
posset, obtulit diuina prouidentia occasionem ut ciuitati tamen
honestissime satisfieret. Hisce enim festis natalitiis missus in
eam urbem unus ex R. P. huius Collegii ad Assueri 2, qui alter
est Proregis filius, eiusque in ea vrbe uicarius, confessionem
audiendam, etiam magistratibus, a quibus humanissime est ac-
ceptus, professus est eo se uenisse, ut Societatis causa nihil eo-
rum, quae promissa fuerant, defuturum polliceretur: deesse ta-
men adhuc quaedam in Collegio, quae preparari ante nostrorum
illuc aduentum oporteret. Quare commodissimum utrisque fore
uisum est, ut (tametsi iam inde a Septembri reditus in usum
Collegii colligantur) patrum tamen aduentus in quartum ab·
hinc mensem differretur. Quam in sententiam libentissime ipsi
quoque descenderunt.

Haec sunt, R. P.. quae mihi sese obtulere scribenda. Pater-
nitatis tuae interim erit apud Deum rogare, ut ii simus posthac
operarii, ut non modo parta messis non amittatur, sed etiam
conseruetur et augescat in Domino.

In Genaro 1555.—-Mense Januarii 1555.

FRANCISCUS STEPHANUS.

Ἴ In quarta pagina llaec tantum leguntur.- † Mess.a Janua·
rio 1555.

’ Vide supra, pag. 45.
2 Hispanice Suero.

