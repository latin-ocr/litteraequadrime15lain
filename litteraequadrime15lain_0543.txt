A N. 1555 537

tores nonnisi diuitibus uerbum Dei praedicare dignentur, nos
etiam miseros et calamitate oppressos consolemur. Cogitabat
ipse Pater loca ad eleemosinas largiendas destinata adire, ibi-
que diuini sermonis panem pauperibus proponere, nisi in Ger-
maniam eundum fuisset: cuius profectionis potestatem, quanto
labore a Ducis vxore efflagitauerit, et Nuncius ab ea ad Sum-
mum Pontificem Romam missus, et ipsius lachrymae testa-
bantur: huiusmodi ¹ tamen ueniam consequutus, hinc cum
R.d0 P. Hieronymo Natali die 2 quadragesimae discessit.

Ad omnium autem rerum maximam penuriam, qua haec
vrbs iampridem misere premitur, accesserant capitales morbi,
quibus quicumque corripiebatur aegre mortem euadebat. Sed
cum ex nobis sex eo morbi genere affecti de uita periclitaren-
tur, omnes tamen praeter spem medicorum conualuerunt, uno
Paulo ², fratre charissimo, excepto, cui quemadmodum Deus
Opt. Max. aliquot diebus ante mortem cupere et praesagire de-
derat, sic aeternae uitae foelicitatem dedisse credimus.

Frater Bartholomaeus ³ alio certaminis genere se uerum
Christi militem probauit: eius pater bis iam Bononia huc uenit,
ut illum a tam salutifero portu reuocaret: his diebus tum minis,
tum blandioribus uerbis ac multis pollicitationibUS‚ ab Religione
abducere tentauit; sed cum Bartholomaeus mortem oppetere se
paratiorem ostenderet quam Patris acquiescere blandiciis, in·
dignatus pater filio maledicens (quae tamen maledictio in be-
nedictionem cessit iuxta illud Jesu Christi: Beati estis cnm ma-
ledl‘xerl'nt nobis ⁴ homines), Bononiam inanis reuersus est.
Aliud nobis nunc non uenit in mentem quod scribamus, nisi ut
obsecremus R. P. T. ut pro nobis preces incessanter fundat ad
Dominum.

Florentiae, die 27 mensis Julii 1555.

T. R. P.
indignissimus seruus,

LEO.

¹ scilicit, Ducis ejusque uxoris.

2 Hujus cognomen nequidem Poiancus aperit, dum haee ipsam suum Chronicon,
t. v, transcribit.

³ Bartholomaeus Bedula, helvetius. POLANCUS. ῑ. c.

⁴ Matth..v‚v.11.

