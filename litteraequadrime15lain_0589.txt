AN. 1555 583

ante oeulos proposuit, eosque admonuit, ut sibi providerent,
atque ut de discessu illo diligenter cogitarent. Quae eius oratio,
diuina erga homines bonitate iuuante, tantum apud illos ualuit,
ut ibi statim inimicitiis depositis in gratiam redirent. Alius
etiam Pater curn a quodam postularet ut ei, a quo iniuriis
affectus erat, ignosceret, quamquam dicebat Pater aduersarium
eius, si ipse ita uellet, eo mox esse uenturum ut ab eo ipso de-
licti ueniam peteret, ille tamen, cui iniuria facta fuerat, non
modo id, quod Pater rogabat, libentissime concessit, uerum
etiam pollicitus est se domum aduersarii iturum ab eodemque
ueniam petiturum esse. Ex iis autem omnibus, qui in gratiam
reducti sunt, multi fratres, multi cognatione et propinquitate
coniunctissimi erant. Multa praeterea alia per nostros gesta,
et perfecta sunt, propter quae Deo Opt. Max., cui haec omnia
sunt accepta referenda, maxima laus et gloria tributa est, sem-
perque tribuetur.

Qui in gymnasio nostro literis operam dant, cum confes-
sionibus adiuti, tum etiam magistrorum et instituti doctrina et
exemplo excitati, non mediocriter proficiunt. Nam simul atque
in scholas nostras admittuntur, uerba statim ipsa, quae antea
passim usurpabant, nescio quo pacto, uel omnino abiiciunt, uel
magna ex parte commutant. Neque solum iureiurando diligen-
tissime abstinent, sed ne unum quidem uerbum ex ipsorum ore
exit, quod cuiusquam aures offendat, ut antea eis usu solebat
euenire. Itaque ab omni re, qua Diuini Numinis maiestas uel
leuiter offendi possit, diligentissime cauent. Tam modeste se
omnibus in rebus gerunt, ut nemo eos uideat, quin maximas
Deo gratias agat pro tam singulari adolescentulorum modestia.
Alii enim prorsus uideri solent, et non illi, qui ante erant. Multi
namque eorum octauo quoque die de peccatis confitentur, atque
etiam capiunt Sacrosanctum Christi Corpus, suntque uehemen-
ter soliciti de suorum animorum commodo et salute. In quibus
facile quidem apparet quantos in uirtute faciant progressus.

Pater noster Miro nos ad calendas Quintilis inuisit, cuius
iucundissimo gratissimoque conspectu mirum in modum re-
creati sumus. Verum apud nos non amplius undecimo die corn-
moratus est, propterea quod multa magnaque *negocia et Olys-
sipone et Conimbricae habebat, quae illum diutius Eborae esse
non patiebantur. Interim quemdam hic sacerdotem in Societa-

