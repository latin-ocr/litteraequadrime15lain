725 Lirrfflffiss QU.-xDRlssllis'1l<ns

praelatus cum aliquibus etiam religiosis, et docti praeterea viri.
qui eius reductionem antea tentauerant, supra modum sunt mi-
rati, idipsum approbantes.

Qui singulis hebdomadibus ad confessionem concurrunt,
quadragesimum excedunt numerum. Ante festum natiuitatis
dominicae promulgatum est quoddam (quod aiunt) jubilaeum,
quod confessionem intra tres dies constituebat, communionem
autem dominica sequenti; et quae auditae fuerunt confessiones,
quater centesimum pene expleuerunt numerum, communioni
autem designatus dies tercentesimum fere obtinuit. Confiten-
tium autem collegiorum plurimi collegae digniorum fuerunt,
permultique alii literarii viri atque huius academiae insignes,
necnon et aliquot magnates populi, atque etiam heroideS, quae
in confessione frequentes sunt nimis, et earum etiam aliquae
in oratione. Totius vitae confessiones nonnullae quoque habitae
· sunt. In oratione plane moniales plurimae, insigni D. Jacobi
insignitae ¹, plurimos faciunt progressus, quas P. Rectori non-
nunquam Visendi cura est. Alii praeterea alius coenobii reli-
giosae exercitia subministrauit‚ quae in spiritu non parum ex
hoc promota est.

ConcioneS‚ quae ex doctrina christiana proximo habebantur
annO, praesenti non promouentur. Atque id quidem tum pro-
pter literarum occupationem, maxime conclusionum, tum etiam
quod patri, cuius id face1e partes erant ², non ita firma sit va-
letudo, vt his atque illis rebus praestare se valeat. Hic simul
cum P. Antonio de Corduba sunt qui cx defectu valetudinis in
oppido quodam Comitis (vt aiunt) de Oropesa proxima aestate
suerunt, vbi non parum fructus conciones confessionesque apud
illius oppidi incolas effecerunt. Alii etiam patres verbum domi—
nicum doctrinamve insituri ad aliquos pagos discedunt; hodie
praesertim vicum quemdam concesserunt, vbi studiosus qui-
dam nostri beneficiarius est, qui huic collegio redditus quosdam
annexurum innuisse videtur. Quidam alius nobis insistit pluri-
mum ut beneficium quodpiam, curam animarum habens. nunc
admittamus, concesso tamen illi vsu eius quoad vixerit: quod
quidem beneficium ex hac vrbe parasangis quatuor distat aut

1 Hispanice Comendadoras de Sauliago.
’ἓ Erat is P. Martinus Gutierrez

