456 LITTERAE QUADRIMESTRES

uiuentem, sanctam, acceptam Deo, rationalem cultum suum,
neque se accommodant ad huius mundi figuram, quae cito trans-
it: verum quotidie probant quae sit voluntas Dei bona, acce-
pta, perfecta, eamque semper perficere conantur. Hac igitur ra-
tione non modo sibi consulunt, sed et omnibus, qui cum ipsis
habent consuetudinem, sunt disciplinae et exemplo et sermone
et factis, cultu docent luxuriosas uestes reiiciendas, opes negli-
gendas, Christum amandum. Exercent praeterea animos suos
virtutibus, excolunt ingenia literis, ut eas ad communem affe·
rant utilitatem. Hi enim disciplinis humanis, tum graecis tum
latinis, vacant, easque ad juuentutis rectam institutionem pro-
ferunt. Illi sacris literis incumbunt ut obtineant eum, qui secun-
dum doctrinam est, fidelem sermonem, ut possint exhortari in
doctrina sana et contradicentes reuincere.

Fratres, quibus instituendae iuuentutis cura delegata est,
omni ope nituntur, ut illam tum a libidine (ad quam haec aetas
potissimum est propensa) reuocent, ad pudicitiam vocent, in
pectore Dei timorem insculpant, Jesv amorem inscribant, tum
castis instruant literis, tum uero ad Veterem, quantumcumque
possunt, disciplinam et christianos mores informent. Proinde
diligentissime ac vigilantissime lectioni student, libros et maxi-
me castos, et ad illorum aetatem et eruditionem accommodatos.
ac aptos, exquirunt et praelegunt, qui et ad linguae cultum, et
ad vitae christianae rationes formandas, ualent. Quo consilio
moderator collegii, Pater Franciscus Palmius, omnibus feriis
a prandio uoluit praelegi discipulis prouectioribus testamen·
tum nouum graecum3 rudioribus vero alterum libellum ad-
modum pium, id est, disticha Michaelis Verrini ¹, ut hac quoque
via iuuentus facilius a vitiis reuocetur et acrius ad honesti stu-
dium inflammetur. Quas certe lectiones summa diligentia prae-
ceptores persequuntur, et hoc consilium multi viri boni, et po-
tissimum parentes, salutisliberorum cupidi, valde commendant
mirificeque probant. Quum interpretantur aliquem antiquitatis
authorem, et locus incidit, qui conducit ad puerorum discipli-
nam, pleniore explicatur ore, acresque stimuli adduntur ad vir-
tutem. “Habete, inquiunt, fidem gentium tenebris, si luci Evan-

¹ Verbum Verrinz' addidit alia manus intra lineas a Scipione scriptas. Eritne
sermo de Catonis Distz'clris ab aliquo Verrini illustratis? Vide supra, pag. 164. annot. 6.

