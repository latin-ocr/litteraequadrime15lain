148 LirissaAE QUADRlMESTRES

pore aut loco. Lectio Pauli, aliquandiu intermissa, proximo
mense resumpta est, quamquam non ab eodem, a quo ante le-
gebatur, Patre. Nec habent quod de uerbi Dei penuria Messani
querantur. Tres Pauli epistolas interpretantur, plures concio-
nantur, alii etiam alia legunt. Nec inutiliter omnino, praeter
enim eos, qui apud nos confitentur, qui sane multi sunt, aliis
quoque in templis permulti audiuntur, et in Assumptionis festo
Beatae Virginis praedicatum est in hac urbe non minus quam
bis mille homines ad sacrum Eucharistiae sacramentum acces-
sisse. Idem fecit et Prorex, qui R. P. Antonio Vinch, quod Re-
verendus P. Praepositus abesset, est consessus. Ferdinandus
quoque, eius frater, confitendi communicandique causa ea die
se ad collegium nostrum contulit. Neque uero parua in pleris-
que eorum, qui apud nos communicant, cernitur deuotio; hanc
enim et lachrymae et habitus, et imprimis mutati mores, osten-
dunt. Nam sunt quibus a peccatis (de mortalibus loquor) disces-
sisse non est satis: ad assequendum perfectionis apicem non
segnius quam qui in monasteriis perfecte uiuunt, aspirant, ut
qua re se Deo cariores fore putent, eam agant, uelit nolit mun-
dus et caro. Hoc, quia non de uno aut altero uerum est, sigillatim
non tento dicere. Illud habeto, R. R, in uniuersum non paucos
esse, et eos conditionis non intimae, quibus, si quid aduersi ac-
ciderit, si aegrotos esse contigerit, maiori se animi liberalita-
te et hilaritate. Deo offerunt, quam scribi possit. Quo minus for-
tasse illud reputabitur, quod tamen est Messanae magnum, no-
biles matronas iam didicisse suorum mortem moderate ferre,
eaque facere desiisse, quae urbis huius more, ut tritissimo
ita et turpissimO, antea solebant, si quis eorum e uiuis decessis-
set. Et quamquam propero, rogo tamen ut unius mulierculae
audias constantiam. Erat haec in urbe non ignota; accepta au-
tem sub uesperum cuiusdam sabbati coniugis morte, quem in
Christo diligebat (erat enim et ipse uir pius, ac tum negotiatio-
nis gratia peregre profectus), repente D. Francisci habitum in-
duit, ac, mundi superstitionibus nihil morata, ea dominica, quae
proxime sequuta est, ad templum nostrum accessit, auditaque
concione, caeterisque pro more suo factis, domum 1·ediit; quo
curn irent quasi consolationis aliquid allaturae aliae mulieres,
nihil fictu et lachrymis opus esse, mag1s autem Deo gratias
agendas, uultu quidem moderato, animo uero etiam in Domino

