AN. 1555 457

gelii inseruire non vultis. Pudeat vos, sole iustitiae illustratos,
quique nomen Imperatori Christo dedistis, non seruare isthaec
naturae praecepta, non praestare id, quod praestiterunt hi
ethnici, gloriae amantes et turpissima mundi mancipia.„ Con-
tra, si incidit locus lubricus, in quem delusa antiquitas pedem
impingebat, declaratur ac illustratur doctrina euangelica, ne
simplices mentes erroribus et opinionibus gentium imbuantur.
si Vero obscoenus occurrat lOCUS‚ aut omnino deletur et prae-
termittitur, aut, occlusis auribus, quasi sirenum cantus illum
transeundum monemus, et tunc latissimus patet campus in hu-
iusmodi vitii reprehensionem. Praeceptores confecerunt breues
quasdam precatiunculas, edideruntque hymnos quosdam ad Pa—
trem, Filium, Spiritum Sanctum, Virginem, quas tanquam
amentata iacula, antequam aut lectiones incipiantur, aut dimit-
” tantur discipuli, solent ad Deum transmittere, mentis sanitatem
et sapientiam postulando ad illius gloriam et mortalium salu-
tem. Quod quidem hoc consilio effectum est, quo pueri diuini
numinis auspicio foelicius informentur ad veterem Ecclesiae di-
sciplinam, consuescantque a teneris annis sese prosternere, pa-
rentem Deum alloqui et animos ad coelum et originem suum
attollere. Praeleguntur diebus sabbati praecepta Domini, et
symbolum Apostolorum, et illa vniuersa, quae pertinent ad ve-
ram et christianam liberorum institutionem; omnibus porro die-
bus quidam ex praeceptoribus eadem inculcat breuius, et prae-
legit parvulis et rudioribus integrum libellum de doctrina chri-
stiana, cui lectioni intersunt fere omnes3 etenim si semel in heb-
domada ille libellus praelegeretur, non satis commode pueri-
tia institueretur, cum et breuiter et frequenter illa praecepta
illi sint tradenda inculcandaque.

Discipuli studiorum instauratione habuerunt orationes, ege-
runt recitaruntque quamdam eclogam. In Domini Jesu natali-
bus habita fuit oratio de puero Jesv: acta et fuit ecloga de eius-
dem natiuitate. Haec omnia adeo placuerunt, ut grauissimis et
optimis viris excusserint lachrymas, ac nobis gratularentur
quod essemus christiani et poetae et oratores, quique humanas
artes et disciplinas conuerteremus ad liberorum ingenuorum
virtutem et conseruatoris Christi gloriam ac laudem. Etenim Re-
ctor uult ac iubet iuuentutem his studiis et actionibus diuinis
exerceri, impedirique ut puerorum animi, musarum muneribus

