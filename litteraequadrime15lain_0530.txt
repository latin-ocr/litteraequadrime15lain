524 LlTâ€˜rERAE QUADRIMESTRES

ris, aliisque exercendis ludis exhibendisque populo publicis
spectaculis, totus esset hactenus intentUS, nunc omnibus modis
enititur ne id fiat intercedere3 quod si assequi non liceat, vrbe
cedit, neque precibus vllis aut persuasionibus vt spectaculis in-

tersit ab eo impetrari potest.
Multa etiam, et retenta et male parta, ad suos redeunt. Ini-

micitiae deponuntur et inueterata odia.

Illud non omittendum, quod inter alia per Patrem Doctorem
operatus est Dominus Inter virum et onrem graues inimici-
tiae erant: laborabat enim de vxore maritus non quidem leui
suspicione, Vnde sibi mulier mortem timebat: tandem eo res re-
diit vt vterque Patri Doctori confessus sit: ita cum bona gratia
compositi ambo, vitam coepere in Domino placidissimam age-
re. Et vt parti huic confessionum finem imponamuS, messis co-
piosa plures desiderat operarios.

Reliquum est vt de studiorum profectu breuiter [dicam]: ac-
crescit in dies auditorum copia, nullisque laboribus parcunt in
persequendis studiis, e quibus ingentem fructum reportari ex-
perimento discit Vniuersa sere ciuitas. Juuat plurimum datque
literis incrementum maximum, quod ad pietatem christianam
omnes nati videantur3 ita inter se mutuo amant, praeceptores
reuerentur ac suspiciunt, quae recinunt dictata velut oracula
excipientes3 praebent certe specimen solidae virtutis ac doctri-
nae: quotidie se et dicendo et componendo exercent, quod pu-
blicae declamationes habitae documento sunt, ad quas etiam
modo sese componunt in diem Beatiss. Joannis, quo etiam dieper
adolescentes agenda est ea comoedia latina, quam vocant Aco-
lustum, detruncatis ex ea locis aliquibus, quam commodissime
fieri potuit, qui pias aures offenderent. Graecae etiam literatu-
rae strenua nauatur opera, adeo vt sint qui graece condant car-
mina quinque sexve mensium spatio. Hactenus de studiis.

Hisce diebus aliquot sese in spiritualibus domi exercuere, ex
auditoribus nonnulli: et licet omnes omnibus votis admitti con-
tenderent, re ita exigente, visum est in aliud differri tempus.
Quemdam tamen adolescentem ad P. Franciscum misimus, qui
latine probe doctus erat.

Patres et Fratres huius collegii bene valent, Christo gratias:
velit hoc nobis proprium esse Deus vt animo semper valeamus,
solidamque amplectamur viam, quae nos ad veritatem dirigat

