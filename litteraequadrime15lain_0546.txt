540 LITTERAE QUADmMEs‘rREs

peracto nuperrime philosophiae curriculo, cui sic gnauiter
operam dedit, vt facile inter primos sui cursus locum teneat.

Alanus Davalyus, normannus, abrincensis ¹, annos natus 22,
Lutetiae in consortium admissus anno Domini 1554 mense
Octobri, optima corporis constitutione praeditus, animi can-
dore ac synceritate praelucens, caeterisque virtutibus, quae in
iuuene bene instituto inesse solent, insignitus; cum omnibus
non solum absque nota, verum cum optima omnium aedifica-
tione conuersatur, magna eius animi atque corporis generosi-
tas pollicetur3 in politioribus mediocriter versatus. Cursum
philosophiae proxime elapsis remigialibus ² aggressus est, in
quo non exiguos fecit progressus; importunis tamen eius cona·
tibus abunde fructus respondent; pia namque eius vota mirum
in modum promouet summus magister.

Socium eiusdem studii habet Jacobum Forestierum, norman-
num, ebroicensem, vicenarium, Lutetiae in consortium ascri-
ptum anno Domini 1555 mense Martio, viribus quidem et cor-
poris praestantia caeteris inferiorem, verum in exiguo corpu-
sculo haud vulgare delitescit ingenium3 natura enim quod
alteri denegasse videtur, in altero abunde compensauit, et ad
pietatem namque et ad literas natus Videtur, mansuetissimus,
verus israelita, in quo dolus non est; humilisne an abiectus sit
vix discernere est; potiusque extollendus quam deprimendus
Videtur: praeter modum studio assiduus; nec tamen sunt fructui
conferendi labores3 multos enim Videas plures annos in phi-
losophia consumpsisse, hoc tamen longe inferiores; ad inue-
niendum promptus, in disponendo solers, argutus in conclu-
dendo, in latino sermone tersus et elegans, in graecis Vtcumque
initiatus; et quamuis non Vsque adeo firma habeat latera, audi-
tores tamen dicendo rapit. Voluptatum, honorum, rerumque
corruptibilium aequus judex, vt qui cum Paulo omnia reputet
Vt stercora. Quapropter ei admodum infensi-omnes eius affines
et consanguinei (Vtroque enim orbatus est parente), maxime
autem quidam eius auunculus dominicanus, iam prouectus,
sacrae theologiae doctor, quem magistrum nostrum Benedicti ⁵

¹ Ex urbe AvrancheS.

⁹- Remigz'alia in Parisiensi Universitate idem sunt ac Lucalia in aliis. Vide Po-
LANCI Chronicon, t. 111, pag. 138, n. 278.

5 Fr. Joannes Benedictus, Jean Benoist, seu Benoit. Vide supra, pag. 468.

