AN. 1555 4239

et rationem et formam recte uiuendi docet, et leges et instituta
stabilit, dum vniuersos a vitiis et erroribus concicnando reuo-
cat, et ad vitae christianae decus cohortatur, sacrosancta Eu-
charistiae sacraria, cultum et usum curat et imperat, dum de-
nique templa diruta, Vitiosa et immunda instauranda, aedifi-
canda et illustranda curat et iubet.

Vbi rediit e dioecesis lustratione, comitatus est et Epi-
scopum, qui et ipse pagos et castella, vrbi proxima et in pla—
nitie constituta, circumire et explorare uoluit: in hac etiam
gregis Domini censura sese illi comitem haud ingratum et ad-
iutorem non ignarum praestitit, in rebus diuinis agendis, et
rebus, quae spectarent et valerent ad animarum quaestum, ge-
rendis. Etenim, inter alia officia, habebat conciones in Pastoris
conspectu ad populum, hortans vniuersos ad poenitentiae por-
tum, id est, ad sacramentorum frequentem perceptionem, ad-
monens illos de Pastoris obedientia, de fide, de spe et regno
Dei. Hae conciones tam doctae et gratae fuerunt auditoribus,
ut non modo sustinuerit, sed et superauerit spem, quam de illo
Episcopus et domestici conceperant, et efflagitatus fuerit ut in
quibusdam castellis populum erudiret in lege Domini.

Episcopus porro magna Patrem nostrum benevolentia com-
plectitur et valde utitur familiariter, tum propter ingenium,
studia moresque illius, tum ob doctrinam et foelicitatem in re-
bus gerendis. Etenim illi imprimis rerum arduarum et diuina-
rum gubernacula credit mandatque, illumque in consilium de
rebus secretis adhibet.

Idem Pater concionatus est feriis solemnioribus in Diuae
Luciae aede, quas conciones magnus quoque consecutus est
fructus. In quadragesima instituit concionem in commemorato
templo, et quotidie virginum Christi tria aut quatuor coenobia
adire, illasque (imperio Episcopi) instruere, ad obedientiae, pau-
pertatis et humilitatis gloriam erudire, viam denique uerae et
integrae religionis, a qua plurimum aberrant, docere. Verum
enimvero in ipso conatu frangitur, incidens in valetudinem in-
fi1·mam; et hac ratione a concionum munere, sacramentorum
functione, et caeteris piis et frugiferis officiis cessauit, per duos
fere menses grauiter laborans. Quanta in coenobiis gesserit,
concionum et exhortationum auxilio, testimonio sunt virginum
Christi pastores ac moderatores, qui, Patri gratulantes de la-

