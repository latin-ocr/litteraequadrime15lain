AN. 1555 265

nostrum adscripsimus. Eorum duo sunt hispani, tertius italus
et florentinus: omnes autem nobiles: unus enim hispanorum
equitis honore decorabatur, alter est P. Jacobi nepos: ambo in
pietate et christianis uirtutibus probe instituti. Tertius, quem
italum et florentinum dixi, ad Pratensis Archipresbyteratus
dignitatem euectus, tanto plane muneri, et religiosis moribus
et uitae probitate respondet. Quidam etiam adolescens floren-
tinus, nobili e familia ortus, Cortonensis Episcopi nepos, in lati-
nis literis satis promotus, graecis etiam imbutus, modestiae
singularis, ac maioris inter reliquos nostros discipulos probita-
tis, annum vero XV natus, magno denique seruiendi Deo fla-
grans desiderio, hanc Societatem ingredi diu multumque opta-
uit; idque tam modeste tamque humiliter rogauit, ut non alio
quam diuino instinctu motus iudicari posset. Sed hic, a nobis
admitti sine parentum suorum uoluntate non posse admonitus,
desperans autem huiusmodi se ueniam a sua matre impetratu-
rum, clam, nulli suorum sancto significato consilio, ne se uide-
licet domesticus insequeretur hostis, clam inquam hinc discedit
fortissimus Christi miles; licet delicatus, licet tenellus, licet te-
nui filo consutus, tamen animo fortissimus, uiam solus aggre-
ditur, quam nunquam antea nouerat, sed quam certo ad Chri-
stum ducere sciebat, eumque in corde habebat, qui ipsum omnia
docebat, in quo omnia ipse poterat, et a quo unice recreabatur.
Romam igitur petiit, ut (quod ipse flagranter desiderabat) isthic
a T. R. P. reciperetur. Quapropter haud exiguus in hac Vrbe
rumor ac tumultus inde secutus est: quem tamen Ducissa (ut
uocant) magna ex parte sedauit: est enim in primis admo-
dum pia et religiosa, tum huius Societatis studiosa, cuius rei
haec sunt argumenta, quod eius Societatis cognitione et con-
suetudine se multum in pietate fatetur profecisse3 quodR.m P. Ja-
cobum, quem maxima reuerentia colit et obseruat, in D. Lau·
rentii aedibus hac quadragesima concionari uoluerit, licet alius
iam ad id esset constitutus. Est autem illud templum magnifi-
cum, celeberrimum, atque ab ipsa Medicorum ¹ familia in D. Lau—
rentii nomen Deo optimo maximo dicatum, quod domum hanc,
quam inhabitamus, amplificare coeperit, iactis futuri aedificii

¹ Frequentius dicitur Mediceormn, de Medicis.

