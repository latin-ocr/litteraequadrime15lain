ΑΝ. 1555 469

Boysirianum ¹ missus sum vt, paroeci suffragio fretus, ipsis
feriis dominicae incarnationis ibidem concionarer, atque hoc
iusto titulo nota illa, praetextu aetatis nomini meo a Doctore
carmelita inusta, prorsus aboleretur. Itaque, Christo auctore,
omnis infamiae periculum, bina concione ibi habita, sublatum
est, ipso Vicario manibus pedibusque in mei patrocinium pro-
perante, demirante interim a me ne mentionem quidem factam
obiectae calumniae. Ut enim acta tragoedia, me personam mu-
tam gerente, laetam ac pacatam sortiretur catastrophen, hoc
caui ne querelam aut lamentationem vllam excitarem, sed in
exordio primae concionis, me a curione solemni ritu missum, ad
ecclesiastici muneris functionem obeundam, professus sum,
hac sola apologia contentus; hacque ratione res omnis bona
pace composita est. Precor diuinam bonitatem, vt omnem
· offensam auctoribus tantae molestiae benigne ignoscat.
Dominica quarta quadragesimae, a meridie, in pago Nandi-
no ², Senonensis dioecesis, concionem habui, humanissime a
Vicario ac loci incolis exceptus. In reditu, altero post domini-
cae Conceptionis solennitatem die, in pagum celebrem, Champ-
cueille ⁵ nuncupatum, profectus, Dominum loci, mihi familia-
riter notum, salutaturus accessi; quod superiori anno in hoc
pago, vt et in aliis nouem locis circumuicinis, concionatus fuis-
sem3 qui quum domo abfuisset aliquot hebdomadas, mirifico
affectu ab Vtroque Vicario ac nobilis illius vxore exceptus fui.
Inter prandendum, pio affectu expiscantur, quod ecclesiaste de-
stituti essent, num animus esset populo verbum Dei ministra-
re. Operam meam postero die praestandam illis addico. Hac
fida promissione lactati, certiorem sui voti concipiunt fiduciam.
Indagant num liberum mihi esset, saltem ipsa sacra hebdo-
mada et Paschae solemnibus feriis, Euangelium Dei ipsis inco-
lis proponere. Respondeo Praepositi mei auctoritate, atque
adeo curionis ipsius arbitrio suffragatorio fretum, me spiritus
atque corporis neruos salutari indigenarum obsequio intensu-
rum, vt auditorum pio affectui per me satisfiat. Animi mei prom-
ptam voluntatem, ipsis ea lege oblatam, paulo post R. Patris

¹ Vide P0LANC1 Chronicon, t. lv, pag. 326, annot. 3.
'² Nandy [?], Seine·et-Marne.
⁵ Champcueil Μ, Seine-et-Oise.

