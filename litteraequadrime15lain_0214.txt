208 Li rTERAE QUADRIMESTREs

CCCXXXIX

Erardus Avantianus
Patri Ignatio de Loyola.
Vienna, 29 Decembris 1554 ¹.

Pax Christi Jesu custodiat corda nostra et intelligentias
nostras.

Quoniam, Pater admodum Rde, quatuor mensium tempus
transactum est, quo iubemur ea, quae hic diuina clementia per
tuos indignos filios operata est, referre, paucis V. P. morem
gerere studebo, atque imprimis quae ad scholas spectant bre-
uiter perstringere.

studentium numerus, qui in dies nouis accedentibus auge-
scit, in hanc excreuit summam. In prima quidem et suprema
classe circiter 26 numerantur: in secunda 76: tertia plus minus
habet 70: quarta vero 60: quinta et postrema circiter 80. Horum
plurimos nostrarum scholarum rumor, vt ab iisdem accepimus,
ex diuersissimis prouinciis huc pertraxit. Nam Bohemi, Slaui,
Bauari, Hongari, quotidie huc se conferunt, cupientes nostrae
se subdere disciplinae, quos eo libentius admittimus, quo intel-
ligimus illos plus nostris indigere subsidiis. Nam vt est gens
illa barbara, et agrestibus satis moribUS, magisque rei militaris
quam eorum, quae fidei sunt christianae, gnara, facile in peri—
culosos sese praecipitat errores, maxime cum in illis partibus
palam haeretici suorum dogmatum virus ignaris propinent.
Quod ex plerisque manifeste didicimus, eiusmodi prauorum
dogmatum contagione infectis, qui tamen vbi de veritate et do-
ctrina christianae fidei a nostris, tum familiaribus alloquiis,
tum praecipue in confessione instruuntur, plurimos deponunt
errores, sinceram fidem amplexantes, vt verissime existimari

 

¹ Autographum‚ totum Erardi manu, duplici in solio, primo n. 274, altero non nuv
lucrato.

