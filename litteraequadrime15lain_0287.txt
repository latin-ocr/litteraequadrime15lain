AN. 1555 281

et mentem colligere, quam ferme iam desponderant. Restitutio-
nes fiunt non parum multae. Qua in re id vnum visum fuit rela-
tu dignum, quod paucis abhinc diebus, quidam nummorum tri-
ginta millia creditori persoluit citra controuersiam, quo debito
annis amplius decem nunquam se redemerat: nec absoluimus
hominem donec apud creditorem fidem suam liberauit. Is modo
vna cum duobus liberis (quod in gloriam Dei cedat) decimo
-quinto quoque die ad confessionem accedunt. Ad hanc parentes
filios adhortantur, quod cum bona gratia impetrant, tum etiam
filii parentes ipsos. Ex his sunt nonnulli, qui, antequam cubitum
eant, vt filii genibus flexis ante lectum orationi vacent, efficiunt.
Coniugati aliquot nonnihil temporis impertiunt orationi, Scho-
lastici etiam, vna cum aliis, quos in eisdem aedibus habitare
contingit, et mane et vesperi singulas horas dant orationi,
e quibus nonnulli flagris aliquot ter per hebdomadam corpus
castigant, ita tamen vt valetudini consulant et studiorum labo-
ribus possint satisfacere. Rumor item increbuit futurum vt con-
cubinarii non tam inueterascerent in sordidissimo vitio, si poe-
nitentiarii auditores alii in huiusmodi resecandis vitiis Socie-
tatis normam sequerentur. Jam si qui iuramentis assueti (quod
Vitium patet latissime) cupiunt abolere tam inueteratam con-
suetudinem, vt Societatem adeant admonentur, fitque, Jesu-
christi gratia, vt breui assuescant illud euangelicum addiscere
in veritatis confirmationem: Est, non. Quos cum alii audiunt,
statim haec secum: Hi Societate valde familiariter Vtuntur.

Illud etiam non praetereundum est, quantos faciant in gram-
matica quantoque maiores progressus pueri, qui huc denuo
grammaticae rudimenta discunt, quam qui alibi (quod sine alio-
rum iniuria dictum sit) literas perdidicerunt; curatur enim vt
fideliter fundamenta jaciantur, quo fiet vt breui temporis spatio
a grammaticis ad rhetoricos transferantur.

Ad Societatem aspirant multi, quos non unius aut alterius
diei inuitat et mouet desiderium, sed unius anni, duorum etiam
et trium. Viginti pene aut eo amplius exacti sunt dies, quibus
adolescentes duo bonae indolis admissi sunt, quorum alter
theologiae nauabat operam et promouerat non parum, alter in
schola nostra grammaticae incumbebat. Hi statim profecti sunt
Hispalimjussu Ρ. Doctoris. Sunt et alii complures, qui non in
postremae felicitatis loco ducerent si aditus pateret. Inter hos

