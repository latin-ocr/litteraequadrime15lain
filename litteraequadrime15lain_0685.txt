ΑΝ. 1555 679

niam religionem priorem rursum ingredi sibi non licuit, ad
aliam, Patris Euerardi usus consilio, selubentissime transtulit.
Ad haec non ignobilis quidam uir neque doctrinarum ignarus,
qui in hac urbe aliisque in locis non mediocris authoritatis est,
qui uicem Episcopi multos annos gessit, dies aliquot spirituali-
bus exercitiis deditus, tandem Societati nostrae se dedicauit:
quem hinc cito ob hanc ipsam causam ad uos discessurum cre—
dimus. In capiendis uero consiliis permulti ad nostros ueniunt,
quibus maxime fidunt.

Quid? quod nonnulli et se, et domum, et rem omnem familia-
rem nostris commiserunt? Tum lites componere, discordias se·
dare, pacem conciliare inter alios, nostri student diligentissime.
Ac nuper P. Euerardus quosdam, inimico animo inter se dissi-
dentes, in concordiam reuocauit. Qui fassi sunt in amicitiam se
nunquam nisi per Ρ. Euerardum redire potuisse. Fuitque pax
haec inter illos conciliata utilissima, quando ex eorum dissi-
diis magna utrisque pericula impendebant. Jam aegrotantes
consolari, afflictos subleuare oratione, et in carcere detentos ui-
sitare, eosque et ad tollerantiam malorum cohortari, et ad pie-
tatem inducere, nostrorum propria sunt officia.

De Sanctae Eucharistiae communione simul ac confessioni-
bus prius erat dicendum3 uerum solum id erat quod dicerem,
confitentium et communicantium numerum in dies augeri.

Ρ. Euerardus diebus dominicis concionatur: et ueneris die-
bus et festis P. Andreas, cuius opera Episcopi Vicarius ad plu-
rimas res utitur, praesertim ad monialium uitam optime insti-
tuendam. Fiunt in hac urbe unoquoque die quaedam hominum
conuenticula, ad quae saepissime uocatus P. Andreas concio-
natur. Et nuper in maiori aede quidam concionatus multa de
nostra Societate praedicauit.

Sed ne nimius in hoc genere uidear, de doctrinarum nostris
studiis nonnulla dicenda sunt. Atque, ut illud omittatur, disci-
pulorum numerum quotidie maiorem fieri, hoc commemoran-
dum: quosdam optimates et Episcopi Vicarium a ciuitatis Gu-
bernatore obtinuisse ‚ ut , quoniam in hac Academia nemo
graeca profiteatur, nostrum aliquis graeca et artem oratoriam
una profiteretur. Id quod et ciuitati honori et discipulis, qui istud
saepe postularant, pergratum fore intelligebant. Praeterea uo-
luit Gubernator ut oratio, quae huius Academiae studiorum ini-

