AN. 1554 125

CCOXX

Hieronymus Ripalda
Patri Ignatio de Loyola.
Valentia, 1 Septembris 1554 ¹.

Iesus

R.de in Christo Pater.
Gratia et pax Domini nostri Iesu Christi sit semper in omni-

bus nobis. Amen.

Numerus eorum fratrum, qui in hoc nostro Collegio Valen-
tino quatuor his mensibus degerunt, fuit longe maior quam
vnquam antea: et eorum, qui nobiscum adhuc sunt (nam alii
iam alio discesserunt) alii litteris latinis ac graeciS, alii libera-
libus artibus‚ alii sacrae theologiae dant operam diligenter.
Sunt etiam in probatione alii, qui exercentur in domesticis
officiis aliisque humilioribus ministeriis. Scholastici, singulis
diebus dominicis, quasdam assertiones defendunt, quas prius
in publicis scholis affigunt. Ad has de externis scholasticis ple·
rique accedunt disputaturi, maximeque probare se illam lit-
terarum exercitationem, et uerbis et aliis signis ostendunt.
Speramus in Domino multo plures accessuros in dies, qua in re
comperimus experimento, et Dei gloriam in eis accrescere, et
animarum salutem. Nam nobiscum de rebus spiritualibus ali-
quando colloquenteS‚ inducti sunt a Deo, alii ut in Sacramentis
confessionis ac communionis frequentiores essent, alii ut in
nostram Societatem, acin alias religiones alii ingrederentur;
quorum multi sunt, qui effiagitauerint et adhuc obnixe petant,

¹ Autographae in duplici folio, nn. 369 et 370.

