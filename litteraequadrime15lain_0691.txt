AN. 1555 685

quae maximum emolumentum in literis bonisque moribus huic
urbi afferat, cuius exemplar iam ad paternitatem tuam misimus,
missuri postea alterum Ducis totiusque senatus, qui idern omni-
no confirmant ¹.

In scholis omnia pro more fiunt, nihilque est immutatum ex
eo quod R. Pater Natal instituit: legitur doctrina christiana
pueris diebus ueneris a P. Joanne, qui etiam diebus dominicis
concionatur in quodam xenodochio, in quo etiam fiunt a nostris
fratribus frequentes cohortationes, uaria colloquia, atque ad·
monitiones, quae sigillatim recensere superuacaneum esset3 ne-
que eo in loco tantum, sed ubique, ubi commoditas offertur.
Nam cum quidam a nostris bis essent deprehensi chartis luden-
tes, cum id factum a nostris [fratribus] non laudaretur, illi, omis-
so lud0, chartas dilacerauere atque in mare projecere, promit-
tentes se uenturos in collegium nostrum ad confitendum. Bene-
dictus sit Dominus, cui haec omnia accepta referre debemus,
qui efficit ut eam praestantiam uirtutis atque ingenii (si qua est)
quam hominibus impertitus est, impertiant ipsi suis, communi-
centque cum proximis; fructus enim ingenii et uirtutis tum ma-
xime capitur, curn in proximum quemque confertur.

Si haec, Pater optime, parua tibi uidentur, habemus quid
nos quoque causari possimus; primo collegii nostri situm im-
portunum, deinde aduersam ualetudinem Rdi Ρ. Baptistae, qui,
si ualeret, non dubito quin multo plura fierent; tum uero penu-
riam concionatoris, absentiamque R. Patris Laynez, qui ab
omnibus quotidie expectatur. Spero modo aduentu R. P. Do-
ctoris Olarti '³ melius se res habituras quam hactenus. Interim
tamen haec, utcumque sunt, Rde R, benignus accipe, quando
plura tibi offerre non possumus.

Nihil iam superest nisi ut nobis ignoscas, ueniamque a Deo
pro nobis petas si quid boni a nobis negligentia praetermissum
est, et diuinam implores clementiam, ut possimus eius uolunta-
tem cognoscere et perfecte exequi. Vale.

Genuae, sexto idus Octobris anno 1555.

filius et seruus inutilis in Christo,

ALPHONSUS HERNANDEZ.

¹ Vide Pori-ixcx C'zronicon, t. ν, ubi de Collegio Genuensi agitur.
2 Sic; est autem sermo de P. Gaspare Loarte.

