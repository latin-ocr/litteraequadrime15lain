480 LITTERAE QUADRIMESTRES

Licet multa, satis prolixe, mihi uidear commemorasse, non
tamen tuorum seruorum statum transiliendum aequum statui.
Omnes in munus sibi delatum incumbunt. D.¹¹¹¹s Gonzales ego-
que (licet indigni) ludis praesumus. Vnumquemque pace, chari-
tate caeterisque uirtutibus, animum expolire suum labore in-
tento conari puto: quo ipsum, post praesentem lucem, Deus
optimus maximus probet, foueat suaque gloria communicet.

Superest ut (benedictione elargita) tua Paternitas nos omnes
Deo etiam atque etiam commendatos uelis, quo eius uolunta-
tem et agnoscamus facile, et integre exequi ualeamus.

V Idus Maii, a Virginis partu 1555.

Per nostri R.d1 P. commissionem,
Tuae obedientiae indignissimus filius,

JOANNES IGNArius.

superscriptio z'n quarm pagina: † R.d0 in Cristo Patri, D.1¹0
Ignatio Loyolae, totius nostrae Societatis Jesu Generali‚ D.1¹0
meo observandiss.0 Romae.

Alia manu: 1555. Mutina. Quadrimestres 11 Maii. Emend.'

Praecedentes Patris Joannis Gnatii litterae a P. Polaneo emendatae 1.

†

Pax Christi.

Quae proxime actis quatuor mensibus per tuos in Domino
seruos hic'gesta sunt, quoad breuissime potero, R. P., per-
stringam.

Cum igitur vnus nostrorum quemdam, graui morbo diu con-
fectum atque pertinaciter salutiferam confessionem recusan-
tem, inuiseret‚ nec ab ea mente deducere nec ullo deterrere pa-
cto ualeret, tempori tunc cedere decreuit. Sed post aliquot dies

 

 

¹ Vide supra, pag, ⁴174. annot 1.

