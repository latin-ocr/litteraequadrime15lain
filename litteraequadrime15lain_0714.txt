708 LITTERAE QUADRIMESTRES

piet etiam ct domus, licet exigua, per amorem eiusdem, quem
cum coeli capere non possent, potuit tamen Vnius Virginis Vte-
rus accipere.

Scholastici fere ducenti sunt numero, quem in dies magis ac
magis quotidie pullulantium adolescentum multitudo auget;
messis quidem apparet multa, operarii autem pauci, sed neque
omnia possumus omnes neque cuncta expetenda sunt ad no-
strum votum. Verus Paterfamilias Christus Jesus mittat quarn—
plurimos operarios in Vineam quam plantauit dextera sua.

Exercitia literaria crebriora sunt in dies, publicae aliquan-
do habentur orationes, interim dialogis latinis a nostris disci-
pulis composstis, vel a praeceptoribus translatis, animos refici-
mus. In singulis sabbatis assertiones rhetoricae fulciuntur, in
aliis etiarn classibus suo modulo scholastici alternis Vicibus in-
terrogant et respondent: quibus hisce omnibus adeo studentium
animus deuincitur‚ vt nullibi iam possent lubentius lectiones
audire quam apud nostrates.

Sunt et alia maioris ordinis, in quibus diuina liberalitas the-
sauros misericordiae suae benignissime pandit. Nam et aliquae
nobilissimae foeminae, quae nostrum adeunt sacellum, antea
solitae et auro et gemmis et pretiosis monilibus exornari, omni
iam mundano fastu deposito, moderatiores incedunt, et placet
iarn de rebus diuinis miscere sermones: aliae vero orationi va-
cant, et rebus spiritualibus operam dare satagunt, tum ad con-
fessionem et sacram Eucharistiam adueniunt. Virorum autem
quamuis non adeo magnus est numerus, illi tamen, qui ad nos
veniunt, probatae sunt fidei, et incessanter perseuerant. Non
est silentio supprimendum ¹, quod non multis abhinc diebus
Deus noster pro sua pietate operari dignatus est; nam et qui-
dam, cui absque poenitentiae sacramento viginti et quatuor
elapsi fuerant anni, mutatione dexterae Excelsi ad bonam men·
tem reuocatus, omnes conscientiae sinus aperuit, et cum maxi-
mis signis verae poenitentiae confessus est. Fuit et foemina
quaedam, quae, duodecim annos peccato mortali pertinaciter
adhaerens, et confitebatur et ad sanctissimum corpus Christi pu—
blice non formidabat accedere3 cum tamen in omnibus confes—
sionibus sciens et volens vnum celare peccatum voluisset; quam

¹ Sic in altero autographo exemplo; primum habet involvendum.

