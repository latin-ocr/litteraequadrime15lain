436 LITTERAE QUADRIMESTRES

praecedentium Hieronymi de Ripalda litterarum latina versio ¹.

v

Jesus

ΚΜ in Christo Pater.

Gratia et pax Domini nostri Jesu Christi sit semper in nobis
omnibus. Amen.

Noster Ρ. Doctor Baptista profectus est Complutum, ut ibi
quaedam ageret negocia nostri Collegii Complutensis; quem
tanta animorum laetitia fratres illius Collegii exceperunt, ut
aperte declararent desyderium magnum, quo iam a multo tem-
pore ad eum usque diem flagrauerant, aduentus eius. Sed uix
peruenerat, cum ad eum sui, quam ipse uoluisset, studiosiores
accesserunt, qui summo studio efflagitarunt ut diebus festis
proximis Natiuitatis Domini uellet apud se habere quasdam
conciones: eas habuit, et, ut nobis qui interfuerant illic renun-
tiarunt, magno auditorum applausu fuerunt exceptae, cui rei
fuit argumento magnus numerus eorum, qui eum audituri con-
currebant. Et cum nec rectore illus academiae, nec doctoribus
aliis, magna grauitate uiris, quidquam denegare Pater posset,
coactus est horum precibus et suasu saepe perpaucis diebus
concionari. Caeterum hac de re copiosius certior fiet T. R.da P.
per epistolas fratrum Complutensium‚ qui de re, quam ipsi ui-
derint, certius scribent quam nos, qui (uelut dixi) praeter audi-
tum habemus nihil. Venit deinde Compluto Concam, ibique, ut
Doctoris Vergarae aliorumque pio desyderio satisfaceret, ali-
quoties concionatus est, ejusque vita et doctrina (ut eadem qua
coepi breuitate rem prosequar) non minus gratae fuere, quam
fuerant aliis in locis, in quibus munus idem praestiterat. Tan—
dem, summo et itineris et asperrimi temporis labore, Caesar-
augustam peruenit, ubi statim ei templum oblatum est, in quo

¹ Autographae duplici folio, nn. 462 et 463.

