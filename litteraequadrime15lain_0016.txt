10 LITTERAE QUADfflMESTRES

disturbare auditores At pater, patefactis dolis et conatibus
antiqui serpentis, iubet eos quiescere et bene sperare de aegro-
ta, ac magno animo et sapientia causam ueritatis perorauit.

His diuinis officiis et sacramentis plurimum adiuuit tum ui-
ros tum foeminas, et maxime filias Ducis; nam inductae tum
patris religione et uitae castitate, tum rerum diuinarum dispu-
tationibus‚ ualde desiderauerunt patrem absentem, qui partim
infirma ualetudine distentuS, partim ratione quorumdam habi-
ta, eas non inuisit. ’

Fuit curatum ut in haeresiarchas huius ciuitatis, qui in pa-
latio uxoris principes erant, animaduerteretur3 nam edicto
principis ex hac urbe et toto imperio sunt expulsi.

Ope tum ducis, tum honoratorum hominum, fuit nobis em-
pta domus satis commoda, in qua est extructum templum in
praesentia amplum et egregie ornatum. Expetit et dux ut
etiam habeamus templum quoddam uicinum nostro collegio,
ubi possint constitui patres, qui rebus diuinis tantum et saluti
animorum uacarent.

Initur in dies magis ac magis gratia et amicitia cum aulicis
et nobilibus uiris, qui apprime inseruiunt nostris commodis et
consulunt diuino cultui.

Hac quadragesima habuit concionem Pater in templo nos-
tro mane, horis autem pomeridianis in templo quodam San-
cti Stephani, ac rogatus fuit a pastore ut quotidie concionare-
tur, aut saltem diebus mercurii et ueneris. Etiam alii pastores
populi petierunt sacerdotes aliquos, qui concionarentur in eo-
rum templis, quos non obtinuerunt, propterea quod messis qui-
dem multa, operarii autem pauci. Plurimum ergo adiuuit ec-
clesiam Dei tum consolando afflictos, tum bonos tuendo, tum
a uitiis reuocando et quemque denique a fraudibus horum epi-
cureorum et Sardanapalorum huius tempestatis deterrendo.
Continet praeterea in diuino cultu plurimos uiros et foeminas
cuiusque ordinis, eosque singulis feriis instruit euangelica doc-
trina.

Viduas quasdam tum afflictas tum egentes et liberis cir-
cumfusas, inuiserunt patres, et moerorem leuauerunt consolan-
do, inopiam uero consulendo rei familiari et rebus uitae neces-
sariis.

Quaedam matronae nobiles genere, sed multo nobiliores pie-

