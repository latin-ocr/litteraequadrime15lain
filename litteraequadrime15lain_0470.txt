464 LITTERAE QUADRIMESTRES

Efficit etiam in scholasticis per magistros multa Dominus,
idque propter doctrinae christianae expositionem, quam illi
singulis diebus dominicis, in sua quisque aula, habent eadem
hora, qua publice populo exponitur. Totius uero probitatis
exemplo, quod illi praebent, commoti scholastici, tanta venera-
tione atque obseruantia Patres ac Fratres Societatis colunt, ut
uix dici possit; de quibus multi sunt adeo studiosi virtutis, ut,
praeter menstruas confessiones, scholarum regulis imperatas,
octauo quoque die fateantur sacramque Eucharistiam susci·
piant, nec dubito eos saepius id fuisse facturos si permitteretur.
Scirem utinam exprimere tibi, RQ Pater, interioris exterio·
risque hominis compositionem, submissionem animi, ardorem
divinarum rerum, sollicitudinem exercitiorum spiritualium, ut
examinandi unoquoque die facta omnia , comprecandique
Deum, ut animi iudicio uerba singula factaque ponderandi, ne
diuinae repugnent uoluntati, in quibus multi de scholasticis sese
diligenter exercent. Ego uero cum nonnullorum in mentem ue·
nit, partim accendor uehementiuS, partim iacentem meum ani-
mum atque in illis ipsis rebus desidiam perspiciens, erubesco.

Solebat quidam, superiore quadragesima, dies aliquot spon-
te sua ieiunare: cum in morbum incidisset, imperassetque me*
dicus ut carnibus uesceretur, nec parentum quidem iussu id
facere ausus est, suoque more ieiunare uolebat; sed tandem
quod praeceptor suus imperasset facere decreuit: necesse ergo
fuit ut alius ad praeceptorem a quo docebatur, petitum copiam
ueniret, qua data, tum demum bono animo mandata medici
executus est.

Quidam alius primarius, aliquantulum prouecta iam aetate,
ad praeceptorem suum die quodam flens accessit priuatim: se
de certa re mentitum fuisse superioribus diebus: uoluisse tum
id quod erat fateri: erat autem periculum ne supplicio affice—
retur, quam rem vehementer magister eius admiratus est.

Alius tam obseruantem se uoluit aequitatis exhibere, ut cum
ad lectiones audiendas serius ueniret, ad correctorem se recta
contulerit uapulatum3 sed praeceptor eius, quod accidisset, igna-
rus, ubi puerum ingredientem sero uidit, uerberari iubet, ille se
iam dedisse eius delicti poenas respondit.

Sunt tam fideles, ut pecuniam aliasque res a se in aulis re-
pertas confestim ad suos deferant magistros. Dominus Deus

