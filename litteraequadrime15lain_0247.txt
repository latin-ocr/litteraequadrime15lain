AN. 1555 ‘241

:nistros futuros fidosque pastores (non qui se ipsos, sed qui grc-
gem sibi commissum pascant) speramus.

His accedit vt praepotens quaedam domina, animo certe non
minus generosa quam sanguine, cuius annui redditus octo mil-
lia librarum facile vincunt, quae propter lites quasdam in senatu
parisiensi sibi intentas huc accessit, diuinam vero opem in tan-
tis perplexitatibus potius quam humanam requirens, Sanctum
Germanum frequentare coepit, et singulis hebdomadibus semel
atque iterum sacram sumere synaxim, quodque mirum magis
in his plagis videri posset, sola sui sexus inter tot iuuenes scho-
lasticos aliosque viros accedere non erubesceret, eius autem
coniux, regiae maiestatis consanguineus, nuperrime mortem
obiit. Quapropter cum annum quinquagesimum excesserit, nec
vllos habeat liberos, quostantarum opum haeredes relinquat, ma-
ximam harum partem pauperibus erogare, et in pios vsus ap-
plicare statuit. Caeterum autem, cum inter caetera Institutum
nostrum maxime probet, aedes amplissimas octingentis libris
dotatas cum hortis pulcherrimis, quas a Tolosa octo milliaribus·
dissitas habet, Societati dicaturam, ibique collegium se exc-i-
taturam R.d0 Patri nostro Domino Pascasio (cuius opera et con-
silio potissimum vtitur et nititur) pollicita est. Deus Optimus
Max. pios eius affectus fouere et augere dignetur ¹.

Adde praeterea quod frequentissime variis in templis totius
vrbis, etiam in monasteriis virginum, in audiendis confessioni-
bus occupamur; nec iam, quamuis omnibus fere noti, tantas vt
prius contradictiones patimur aut repellimur, imo plerique, qui-
bus antea eramus inuisi, iam, elucescente veritate, nos admi-
rari incipiunt, quod non nostram sed solum Dei gloriam et ani-
marum salutem quaerere videant, quare qui prius male cense-
bant, obmutescere coguntur. Caeteri vero pectoris sui arcana
liberius nobis depromunt, et consilia accepta sequuntur.

Hinc proximis his diebus factum est Vt Jurisconsultus qui-
dam nobiliS, naturae bonis ac fortunae celeberrimus, et in sua
,praestantissimus arte, qui, dudum vexatus certis quibusdam
tentationibus, eo redactus erat, vt vitam cum morte (prae ni-
mia tristitia) saepissime commutare cuperet, peneque exosam

¹ An hujus piae Dominae voluntas effectum sortita sit necne affirmare non valemus
nondum enim ejus memoriam apud historicos reperimus.

T. ιιι. ,6

