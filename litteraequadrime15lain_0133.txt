AN. 1554 ,127

in hanc ciuitatem adduxerat, ut eam in honesto loco collocaret
ct ipse e ciuitate discederet, fuit persuasus. Nec sacerdotes tan-
tum sunt Vtilitati proximorum intenti, nam fratres quoque,
quam sine studiorum incommodo possunt, in eo ipso diligen-
tiam adhibent. Duo per dies aliquot xenodochium frequenta-
runt, ut pauperibus (si ipsorum indigerent opera) subuenirent‚
‘qui diligenter admodum pauperes quouis morbo laborantes,
molestiarum onere, quantum poterant, subleuabant, et ipsorum
doloribus (quod est magnum aegrotis solatium) magna charita·
te compatiebantur. Cum uero dies aliquos domi detenti defuis-
sent, et pauperes non inuiserent, plurimum de ipsorum absen-
-tia conquerebantur, atque 15, cui praecipua xenodochii cura de-
mandata est, quare, ut haberent de more, pauperes non uise-
rent inquirebat, ueritus bonus uir (ut aiebat) ne ipse in causa
fuisset, cum eos minus amice recepisset, cur tantis bonis paupe-
res defraudarentur: idcirco fratres est plurimum deprecatus ut
quidquid in xenodochio vellent, libere, uelut in propria domo,
agerent, nulla eos indigere facultate, omnia per eum sibi licere.
Itaque curn post paucos illos dies reuerterentur, mirum quam
fuerit pauperibus iocundus eorum aduentus.

Alii duo fratres his diebus non parum elaborarunt conantes,
pro uiribus prauam quamdam consuetudinem huius ciuitatis
extirpare. Solent diebus festis saltationes publicae fieri, ad
quas plerique utriusque sexus, uel conspiciendi gratia, uel se
illis etiam admiscendi, accedunt, ita ut, cum copiosus satis, ac
plus satis sit saltantium numerus, magna circumstantium ho-
minum corona sint obsessi. Fratres (quos nuper dixi) pluries ad
cos, ut eis concionarentur, adiere, quorum tantus fuit in dicen-
do feruor et efficacia, ut iam publicae saltationes minime fiant,
neque quisquam eas rursus introducere audeat. Mulier etiam,
publice peccatrix, est ad Dominum conuersa, et homo quidam,
qui per totos decem annos confessus peccata non fuerat, timo-
re perculsus, confessarium illico postulauit: uerum quum non
satis tam longo tempore facta posset ita faciliter in memoriam
reuocare, alius ei confessioni dictus est dies. Duo alii octauo
quoque die pueros doctrinam christianam edocent, ad quam
plerique pueri ueniunt, multo tamen plures venirent, proinde-
que fructus esset uberior, si ecclesia nostra tandem perficere-
tur. Speramus, RQ Pater, isthinc huic incommodo remedium

