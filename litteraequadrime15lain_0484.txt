478 LITTERAE QUADRIMESTRES

Atque praesidio diuini numinis munitae, pro nihilo habitis mun--
di uoluptatibus, animaduertentes arduum esse, cum regulis dra-
conibusque habitando, sese integras seruare Christo, medico-
rum consilium exploserunt, commorique in religione potius, in-
ter suas in Christo sorores, quam cum consanguineis in mundo,
inter lenocinia et blandities praesentium uoluptatum, conuiuere
maluerunt statueruntque.Hoc igitur studio excultae, hac uirtute
septae, maximaque rerum diuinarum cognitione, sui ipsius
despectione et gaudii perfusione uallatae, morbi afflictionem
aequo animo perferunt. Harum Vna e uita hac foelix demigra-
uit, quam quidem alias, iam tetro morbo corruptas, exiguo tem—
pore consecuturas speramus.

Inter plurimas et uarias causas, quibus nostrae Societatis
cognitio obruitur, haeresis vna est, qua (quod perspici facile
potest) haec terra scatet. Illud nihilominus (diuinae bonitatis
prouidentia) sperandum: hos ciues nostri ordinis, uitaeque ge-
neris capaces sensim ac pedetentim efficiendos, ab eoque ad
percipiendam excolendamque uirtutem plurimum iuuandos.

Pascha proxime delapso non exiguum confitentium nume-
rum ad DJfflffl Episcopum D.f¹¹¹mq¹³e Inquisitorem Patres nostri
missum curarunt, ut quosdam fidem impugnantes denunciaret
deferretque. Hic namque promulgata fuit excommunicatio in
illos, qui hominem haeresi adhaerentem pernoscentes non sta-
tim retegerent apudque iudicem deferrent ¹. Sed heu morta-
lium temeritatem! heu execrandam arrogantiam! quot et quos
humani generis pessimus hostiS, in hanc excommunicationem
misere prolabentes, ad hoc tempus inuasit ac deuastavit: ii
nonnunquam, nostrorum Patrum adhortationibus occurrentes,
se malle Sanctorum ecclesia niduari (o miserabile quidl) quam
hominum gratia orbari respondent. Orandum pro eis censeo.

Verum nec ob id, qui nobis affecti in cunctis rebus nostram
salutem quaerunt atque ex animo offerunt, in hac urbe desunt.
Inter quos uigilantissimum Pastorem tibi testatum uolumus,
qui semel quaesitUS, admota D.ni Vicarii ope, authenticam at-
testationem, sigillo sigillatam episcopali, confectam dedit: pe-
quam suam lucidam ac fidelem de hac Societate opinionem,
ubi cognitam ipsam habuerit, praeclarissime profecto ostendit.

¹ deferrent scripsit Polaneus ubi aliud erat verbum, quod logi jam non potest,

