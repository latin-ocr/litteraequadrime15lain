AN. 1555 441

decem annos confessus non fuerat. Alius itidem est confessus,
quae per decem et sex annos occuluerat peccata. Alius, omnes
confessarios contemnens, quasi parum dignos quibus sua pec·
cata manifestaret, post annos octo, cum coram ipso nescio
quis de nostris Patribus uerba fecisset, commodum suo palato
confessarium assequutus, confessus est. Alii denique multi, ne
in singulis recensendis molestus sim, confessi sunt, qui se a
confessione saluberrimo uitiorum antidoto multos annos absti-
nuerant.

Uberrimus quoque confessionum fructus ex eo cognoscitur
quod complures, tam scholastici quam ex aliis, uariis religio-
nibus, suasu nostrorum Patrum, sese dicauerint3 ita ut mihi
citra ullam hyperbolem renunciatum sit, uix monasteria huius
regni tot simul capere posse; et ii, qui admissi inter alios sunt,
> tam suauem aedificationis odorem ex se emittunt, ut et aliis re-
ligiosis antiquis magnum sit solatium et nonnihil stimulus, ut
ad perfectionem diligentius anhelent. Haec omnia diuina boni-
tas per nostros Patres operari dignata est, qui quidem, si plures
essent, multo copiosior fructus ex eorum ministeriis haud dubie
colligeretur.

Deueniens ad id, quod de doctrina christiana me secundo
loco dicturum sum pollicitus, Patres in ea docenda eumdem
modurn obseruant quem antea: deprehendimus non paucos, in
rebus diuinis parum sollicitos, sola doctrinae cognitione cautio-
res effectos, conspicientes uitae suae consuetudinem plurimum
a regula diuinorum mandatorum discrepare. In dies populi erga
nos arnor magis ac magis accenditur, et opinio, quam de no-
stra minima Societate conceperunt, semper augetur, racioci-
nantes quantus sit nostrorum patrum erga proximos amor, qui
eos tantos labores tamque perseuerantes subire cogat: vnde fit
ut maior adhibeatur diligentia in pueris mittendis et in saluber-
rima Christi doctrina addiscenda, quod Patribus sponte cur-
rentibus adhibet acutissima calcaria. Euenit non raro homines,
inter se uicinos, suis studiis occupatos, hac simul honesta exer-
citatione occupari, quibusdam ex una parte canentibus, aliis ex
altera uicissim respondentibus3 ita fit ut et Deo, angelis et ho-
minibus, suauissimam armoniam conficiant. Effectum est hac
cura nostrorum patrum, ut doctrina in iis locis, quibus antea
docebatur, diligentius multo doceatur: fit etiarn vt pueri non

