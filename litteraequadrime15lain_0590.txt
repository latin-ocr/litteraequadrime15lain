584 LITTERAE QUADRIMESTREs

tem admisit, qui multis profecto de causis admittendus uide-
batur. Nam propter singularem uirtutem ac probitatem Enrico
Principi et Cardinali cognitus et probatus erat, ab eodemque
Vicarius in patria sua constitutus: et cum magnis rei familiaris
copiis locuples essct, eas omnes libenter reliquit, ut rebus omni-
bus expeditus Christum nudum et pauperem pauper ipse nu-
dusque sequeretur. Quatuor item alios recepit Pater, qui apud
nos literis operam dabant, cum probos, tum ingeniosos, quique
saepissime sacrosanctum Christi corpus capiebant: ante quos
duo etiam alii a Patre huius Collegii Prorectore ¹ admissi in So-
cietatem erant. Hi sere omnes in prima secundaque schola uer—
sabantur. Conimbricam missi sunt, ut domum probationis in-
grederentur.

Praeceptores autem omnes, tam is, qui sacerdotibus con-
scientiae casus exponit, quam qui literas humaniores docent,
suum docendi munus omni cura diligentiaque exequuntur. Hi
uero doctrinam christianam dominicis diebus tempore post-
meridiano suis discipulis explicant et explanant, nullaque in re
a nostri gymnasii norma institutisque discedunt. Quod quidem
faciunt maxime approbantibus iis, quos erudiunt atque docent,
et ualde proficientibus. Faxit Deus Opt. Max. ut haec omnia in
dies singulos augeantur, et magis magisque crescant.

Sumus nunc in hoc Collegio 27, e quibus sex sacerdotes
sunt3 e reliquis quatuor docendi munere funguntur: caeteri uero
partim inseruiunt, partim literarum studia exercent.

Quod autem ad Collegii aedificium attinet, diligenter et ac-
curate extruitur: quocirca breui (ut speramus) absoluetur. Hoc
enim Septembri sacrum in templo fieri incipit, atque deinceps
ibi sacrificia omnia fient. Cardinalis namque uestes omnes,
quae ad divinum cultum resque diuinas rite peragendas requi-
runtur, summo iam studio conficiendas curauit, quae tum mul-
tae, tum pretiosae sunt. Neque harum rerum copia (quod nunc
iam facile colligere possumus) nobis unquam in templo nostro
deerit. Eo autem animo Princeps Enricus ² circa hoc suum
praedium affectus est, ut cx eo quocumque uel minimo fructu
summopere delectetur. Nam superioribus diebus, cum de sacer-

 

2 Marco Georgio.
”-’ ldcm Cardinalis et archiepiscopus, qui supra.

