AN. 1555 020

nobilissimi Joannis reportanda, accingunt se operi omnes; hu-
meris imponunt sedilia, quibus nostra abundant gymnasia, tum
etiam cathedras, summa animorum alacritate, palliis exuti, vul-
gi voces contemnere parati. Videris longum auditorum agmen,
omnium oculos in se convertentium, qui velut stupefacti, tan·
tam puerorum, adolescentum, etiam eorum, quos prolixa barba
posset prae pudore ab incoepto opere vel retardare vel reuoca-
re, modestiam admirantes, Deo opt. max. gratulabantur inces-
santer. Inter hos ibant quoque Patres ac Fratres, suum quisque
pro viribus portans onus. Quae res, praeterquam quod viris
etiam aliis religiosis admirationi fuit, multos mouit ciues vt hu-
meris onera subiicerent. F eruebat opus ac publica via Vix ca-
piebat euntes ac redeuntes, ita quidquid in vetustis aedibus
erat, deportatum est: sellae, subsellia, mensae, dolia, lecti, li-
bri, et vt vno verbo complectar, eam in hoc negotio incredibi-
lem voluptatem animo capiebant, vt singulos ex ea re diceres
expectare sibi temporariam dignitatem et quidem amplissimam.
Neque ingenui adolescentes (qui huc ad nos veniunt non parum
multi) onus subterfugere; imo hoc vno indicarunt quam essent
vere nobiles, qui non leuia pondera, sed reliquis grauiora por-
tabant. Tam Christo Jesu seruire suaue ac jocundum in ani·
mum induxerant, cuius amore id a se fieri intelligebant.

Venit itaque Beatiss. Joannis peruigilium, quum nobis erat
in aedes nouas commigrandum. Conueniunt scholastici, ciues
complures, adest vterque huius vrbis senatus, ex ordinibus viri
permulti religiosi, qui omnes miro procedunt ordine, viae pu-
blicae spectatoribus plenae, viridique stratae fronde, ciuitatis
communem publicamque laetitiam videbantur indicare.

Eo vbi ventum est, a Permagnifico D. Joanne humanissime
nobis exceptis aedes tradidit ipse possidendas, non sine lachry-
mis ac vocibus, animi internum gaudium testantibus, vt qui in-
telligebat pro se beneficium accipere, cum beneficium daret.
Ornabant aulaea domum, erecta ara est, vbi sacra perageren-
tur. Tune e Patribus vnus concionem habuit, qua mire mouit
animos omnium. Denique nullae erant tam peregrinae aureS,
-quae in peruagato hoc ciuitatis sermone non versarentur.

Illuxerat iam Sacratissimi Joannis dies, coepitque peragi sa-
crum non sine omni modulaminum genere; habita concio est
satis celebris a P. ex ordine dominicanorum, viro et doctrina et

