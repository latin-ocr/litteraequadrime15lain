AN. 1555 463

id causa facerent, eos promoueat, et in uniuerso hoc suo obse-
quio augeat. Amen.

A Misericordiae fratribus ¹ huius ciuitatis publice suppli-
catum est, in qua pompa cum 110 sese flagris afficerent, 100 de
his nostris numerati sunt.

Quidam ab alio laesus, iniuria malisque modis acceptus, ut-
pote quem ille globo plumbeo humi deiecisset, statim ut primus .
dominicus dies mensis adfuit, quo erat confessurus, (16 more,
bene mane, eius rei gratia collegium adiit, 56 libenti bonoque
animo uelle ei ignoscere [asserens].

Alius cum a patribus postulasset ut ad quosdam pacifican-
dos irent, eaque rcs in diem proximum dilata esset, ubi rediit,
ipsemet iam cuncta confecerat. Multa hujusmodi de his nostris
scribi possent, et quidem ad aedificationem magna, quae ego
· praedicta de causa praetermitto

Benigne quoque admodum et prolixe Deus Opt Max. cum
multis egit, quos odiis atque inimicitiis, quibus non sine anima-
rum suarum uitaeque discrimine inflammati erant, per patres
atque hos uirtutis amantissimos homines, qui patres accerse-
bant, magnoque ardore propter Deum adiuuabant, liberauit.
Illud saepe nobis molestum est et graue non posse nos eorum
petitionibus satisfacere, ideo quod patres plerumque sunt in
scholasticorum confessionibus occupati. Inter alias reconcilia-
tiones concordiae, quae factae sunt, placuit Deo, ut cum duo
homines mutuis odiis incensi essent, quod alter alteri in ipso
iudicis conspectu contumeliam fecisset, auctor eius iniuriae sic
suam uerborumque suorum acerbitatem agnosceret, quae dixe-
rat, ut responderet uelle se coram eodem iudice, palinodia insti-
tuta, ueniam ab eo, quem offenderat, postulare. Alii duo, cum
armati incederent digladiandi auidi, atque alter alteri insidia-
retur, effecit Deus ut, mutata sententia, in gratiam redirent,
cum primum illis quantum in errore uersarentur expositum
est. Alii quoque, neque obscuri uiri, reconciliati sunt in gratiam,
fuitque ea res perutilis. Fuit aliquando dies cum Pater quidam,
in ciuitatem ingressus, undecim aut duodecim homines reduxit
in gratiam.

¹ Scilicet a Confraternitatis de Misericordia dictae sociis.

