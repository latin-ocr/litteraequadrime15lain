168 Ll'rTERAE QUADRnuEsrREs

que suum redderent. Alii concubinas, curn quibus diu flagitiose
vixerant, sibi legitimo coniugio iunxerunt. Nonnulli illas dimi-
serunt. Pater Michael, concionator noster, in profectione, quam
Messanam instituit, verbum Dei multis in locis cum magno fru-
ctu sparsit. In reditu autem, vt omneS, si qua fieri posset, iuua-
ret, per aliam viam veniens, idem fecit alibi, tum praecipue Bi-
bonae. P. ElpidiuS, antequam ad Ducem proficisceretur, cum
Vicario Agrigentino, multa oppida, castella, pagos inuisit:
peregrinatio, vt satis fuit longa, ita quoque fructuosa. Multas
enim prauas consuetudines emendauerunt, et animarum cura-
tores ad maiorem diligentiam incitauerunt, vsuras, periuria et
reliqua vitia, quae crant pervulgata, diminuerunt, multaque
substulerunt. Exercitia spiritualia multis tradita sunt, multi-
que ex illis profecerunt: petuntur etiam a plurimis. Virgines
quaedam pietate et amore Christi incensae petunt in Monaste-
riis sibi locum dari cum magna constantia et summis precibus.
Fratres nostri in omni literarum genere sese diligentes exer-
cent nec minus in spiritu proficiunt. Alii carmina, quae valuis
templi festis diebus affigantur, studiose conscribunt. Alii oratio-
nes ac declamationes publice habent. Nonnulli haec omnia si—
mul. Diebus festis domi disputationibus exercentur, vnde ma-
gnus eruditionis cumulus accedit: omnes magistratus, cum
essent recens creati, nos inuiserunt, quibus dignitatem, quam
adepti erant, habita oratione, gratulabamur; etiam epigram-
mata graeca et latina in eorum commendationem pronuncia-
bantur, quibus omnibus admodum delectabantur, vt alacritate
vultus et verbis significabant, ete.
Panormi, pridie idus Octobris, 1554.
R. P. T. filius in Christo obsequentissimus,

GERARDUS LAPIDIUS.

I n quarta pagina, quae superscriptione caret, haec legun-
tm': 1554. Palermo. Quadrimestri d’ un' anno inte1·o.-Originali
latine.

Haec annotatio refertur ad tres epistolas hujus anni, quae
praecedunt, quaeque Panormi fuerunt exarmare diebus 23 Ja-
mtarz'z‘ (vide supra, t. 11, pag. 561), 24 Jnlz'z' (vide supra, in hoc
t. 111, pag. 59), et 14 Octobris.

