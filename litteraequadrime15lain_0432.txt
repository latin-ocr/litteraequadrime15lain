⁴126 LITTERAE QUADRJ MEsrREs

ita sunt placati ut, iis non inuitis, pia quadam ambitione et in-
uidia ductae, si fas est dicere, omnes adhuc propositi tenacis—
simae perstiterint. Atque, ut omittam reliquas, quid uni priuatim
acciderit paucissimis dicam.

Admonet multis uerbis senex pater filiam adolescentem ut
Dominicae Resurrectionis festum auro licentiorique habitu or-
nata celebret; aegre tandem et quasi ui impetrat: paret impor-
tuno patris imperio prudens et honesta uirgo3 ita extrinsecus
ornatur, ut terrenum mortalemque patrem placaret, intrin-
secus autem cilicium induit, ut coelesti immortalique sponso
placeret, hircinas setas molli delicataque ueste tegente, nec
ante deposuit quam suo sibi licuit ornari modo, muliebri omni
mundo deposito.

Iamuero praeterquam quod domi confessiones audiuntur,
foris conciones habentur, doctrina christiana praedicatur,
paruuli et grandiores edocentur; Patres qui apud nos agunt
firmandae pacis authores sunt, si quos uident quibus inter
se non conueniat: inueteratae multorum simultates eorum
diligentia sedatae, multi ex inimicis amici facti sunt. Per hos
etiam dies sedula datur opera ut uetus et intestinum quorum-
dam odium extinguatur, unde ciuitatis hujus tranquillitas fere
omnis et concordia pendet: in confessionibus quoque effectum
est ut detractam famam, factas injurias, si cujus honorem lae-
sissent, siquem ferro aut fustibus pulsassent, quoquo modo
possent multi resarcirent. Redditum est minoribus natu et qui-
bus tenues admodum erant fortunae quicquid aetate et diuitiis
superiores ludo turpiter acquisierant, ad mille usque coronatos
aureos et eo plus, illis contra reddentibus si quid sibi ex turpi
illo quaestu accesserat, magnam nimirum pecuniae uim3 res
enim inter eos agebatur, qui principem tenent in Republica lo-
cum. Et quamquam initio nouum sibi onus imponi uideretur,
moderate tamen patienterque sustinuerunt, multo sermone a
nostris edocti conscientias aliter exonerari non posse. Inter alia
uero ministeria, quibus populares juuari solent, illud est ἰ on
extremum, quod languidi fere omnes et male habentes a no-
stris inuisuntur, salutaribus uerbis recreantur, ad nouissimos
illos congressus, si qui sint morti jam proximi, fortiter instruun-
tur. Quae res eo processit, ut nullus ferme in urbe sit minus fir-
ma ualetudine quem Patres non inuisam, nunc his horis quas

