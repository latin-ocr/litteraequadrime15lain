228 LITTERAE QUADRIMESTRES

gesimum quartum attigerit annum) tres linguas ita tenet, ut in:
qualibet illarum multum solumque elaborasse uideatur. Est
quidem in latina lingua ualde expeditus3 graecam ita tenet, ut
eam possit publice profiteri, eosque fecit in hebraea lingua pro-
gressus, ut paruo labore posset totam sacram paginam intelli--
gere atque, si res postulauerit‚ interpretari: ad haec accedit
quod sit in arte medica laureatus. His dotibus ita cunctis notus
erat, ut nullus ignoret se nostrae Societati tradidisse: quod nee
paucos nec parum scholasticos commouit. Alius etiam schola--
sticus acceptus est, latinitatis probe peritus, aliique tres singu-
lis singuli suis dotibus praediti.

Vnum id reliquum est, ut de spiritualibus exercitiis aliqua
dicam. Fratres omnes, ex quo Ρ. Natalis ad se accessit, mirum
in regularum observatione sunt solliciti, quod satis est apertum
obedientiae testimonium. Hoc solum videor mihi cuncta fuisse
complexus, cum is apud nos censendus sit perfectionem attin-
gere, qui plene fuerit sibi praecepta exequutus3 id tamen, quo-
niam inter alia maxime lueet, adiiciam, maiori, quam facile dici
possit, se mutuo amore prosequi, desyderantes, ut coniicio,
discipuli ueri nostri Seruatoris haberi.

Omnes a te, R. P„ obnixe postulamus, ut nos tuis precibus¹
(uti te facere credimus) uelis adiuuare.

Valentiae, Calend. Januarii anni 1555.

Tuae R.‘³¹ae Paternitatis seruus in Christo,

HIERONYMUS DE RIPALDA.

