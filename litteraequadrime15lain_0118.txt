112 LirrERAE QUADRIMESTRES

si. Ipsis feriis Pentecostes in duobus pagiS, in dioecesi Seno-
nensi sitis, conciones habui cum fructu animarum vberiori, qui
Deo auctori acceptus feratur. Procurator generalis Regis at-
·que aduocatus Regius iudicarunt auspicia concionum in aede
Diui Cosmae (quae nostra est paroecia) nobis facienda esse;
sed dum animum Episcopi a nobis alienissimum intelligerent,
animum atque affectum remiserunt, ac modo silent. Certe do·
nec serenior aura nobis affulgeat, vix spes relucebit vberioris
fructus aut incrementi Societatis; nam quantum exemplo mo·-
uentur nostro ad pietatem et perfectionis studium, tantum ca-
lumniis hominum deterrentur ab instituti nostri sequela. Non
veriti sunt quidam in publica mensa Sorbonica nos appellare
regni exploratoreS, quod nonnulli essent extranei, nosque cen-
suere alienos ciues grauare‚ quod eleemosynas ab offerentibus
excipiamus. Quidam Doctor in templo, in publico hominum
conuentu, dum ex praescripto Decani diplomatum examinatio-
ni interesse rogaretur, per famulum domus nostrae procaciter
stomachabundus exclamauit: “Par nostre dame on vous debu—
roit tous donner le foet, et chasser dela ville. Voyla mon aduis
que je donneray ¹.„

Idem nos antea adunco naso suspenderat hac subsannatio-
ne: “Voyla vne belle Religion, une belle Religion„ Mirum est
quantum patiamur occasione nominis, quo Societatis nominis
Jesu appellamur, plerisque arrogantiae id tribuentibus. Quidam
nomenclatores, Jesuitas nos nominant, breuitatis praetextu se
defendentes. Itaque vndique omni dicaci lingua perstringimur.
Faxit Jesus Christus, vt ad obsequium diuinae maiestatis suae
serenior aura nobis tandem aspiret. Precamur vno ore omnes,
vt optimi Dei benignitas Paternitatem tuam nobis diu seruet
incolumem, quam obsecramus, vt nos precibus iuuare dignetur
variis aerumnis agitatos.

Lutetiae, Calendis Septembris 1554.

Ex imperio Rdi Patris Praepositi Magistri Paschasii Broetii.

R. dae P. tuae obsequentissimus filius,

ROBERTUS CLAYssons.

 

¹ Per B. Virginem oporteret vos omnes flagellis caedere et ex urbe ejicere: hacc
cst mea sententia quarn laturus sum. POLAxcus, l. c., pag. 324, n. 692.

