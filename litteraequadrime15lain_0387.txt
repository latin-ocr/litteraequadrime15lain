ΑΝ. 1555 381

ecclesiis, domi diligenter opere completur. Qua ex causa lau-
dandus venit non parum Deus Opt. Max. nobilium et aliorum
pronatae vitae hominum, qui modo diuinis sacramentis vti sre-
quenter incipiunt. Plures confessiones audiuntur: restitutiones
ducentorum aut plurium millium dipondiorum propriis domi-
nis fiunt: subuentum est pauperibuS, maxime hoc tempore,
cum, propter nauium jacturam, cogitabatur illos laboraturos
fame: compositae sunt his diebus non paucae lites, nam et po-
strema quadragesimali contione habita a Patre Auila ¹ commo-
tae sunt, non sine Vbertate lachrimarum, quatuor aut quinque,
et publice alta voce condonarunt inJ'urias capitales: hic mortem
patris, ille matris, illa filiae, haec vero sororis3 et alio die, sua-
dente Patre Goncalez ² fraternam dilectionem super quinto prae-
cepto decalogi, emolliuit Dominus viscera cujusdam, qui alapa
caesus fuerat, quae nec militum, nec inquisitorum preces emolli-
re potuerant, adeo vt, post importunam litem et longam vexatio-
· nem et magnas impensas, ante exitum ecclesiae omnia liberrime
donauit. Denique, concionante Patre Baptista ³, diu dissidentia
corda nobilium matronarum, in ipsa ecclesia, multis videnti-
bus et admirantibus, conciliata sunt.

Habuit P. Xuarez ⁴ apud carcerem publicum octauo quo-
que die contiones de christiana doctrina: et, praeter multa,
quae diuina gratia et ipsius cooperante industria expedita fue-
re, negotia, illud est maximi ponderis diuino fauore confectum:
erat in vinculis Petrus quidam Mendel ⁵, natione flander, nutri-
tus, ut aiebat, ad pedes Martini Lutheri, et venenosa ejusdem
doctrina imbutus; hic, morti damnatus, cum esset die crastino
suspendendus, admonitus sacrae auricularis confessionis, re-
spondit subridens: “iam ego Domino meo confessus sum, cui
cor meum et scelera mea sunt nota, quem fallere nullo modo
possum: quid confitebor homini peccatori simili mihi?‚‚ Voca-
tus est more solito ad ipsum audiendum Pater Xuarez, cui
ipse coepit suam propalare vaesaniam. Re comperta, accedunt
ad confutandum haereticum doctissimi et egregii ordinis prae-

Ι Ρ. Alphonso seu Basilio de Avila.

² P. Gundisalvo Gonzalez.

³ P. Joanne Baptista Sanchez.

ὁ Vide supra, pag. 377, annot. 4.

⁵ Nomina haec non aperuit Gonzalez. litteris hispanice scriptis, supra, pag. 378.

