AN. 1555 681

CDXXXIV

Alphonsus Hernandez
Patri Ignatio de Loyola.
Genua, 10 Octobris 1555 ¹.

ulis

Reuerende in Christo Pater.

Pax Christi.

Quoniam pluribus uerbis minime delectaris, ubi materia bre-
uis offertur, admodum obseruande in Christo Pater, dabimus
operam ut breuiter ea, quae his proxime elapsis 4 mensibus hic
facta sunt, perstringamus. Nam hoc idem angustiae temporis,
quibus sum interclusus, a me postulare uidentur; uix enim pos-
sum aliquid temporis his literis exarandis suppeditare, tot di-
stringor occupationibus: tamen, cum sanctissima obedientia
mihi ante oculos uersaretur, malui hoc onus subire, quam ab
illa transuersum (quod aiunt) digitum discedere.

Atque ut a confessionibUS, quae piis hominibus et angelis
Dei gaudium laetitiamque afferre solent, initium sumam, in his-
ce bellorum tumultibus et barbaricae classis metu plerique
confessi sunt, oblata praesertim occasione sacrijubilaei; totque
ad nos uenerunt, ut uix liceret Κῶς Patribus nostris feriatis
etiam diebus a templo abesse. Dedit haec res merendi occasio<
nem. Nam aliqui, qui non consueuerant nisi semel in anno cri-
mina sua detegere, a nostris patribus inducti frequentius se Deo
reconciliare solent; cui quo dignius deinceps adhaerere et sa-
cram Eucharistiam frequentare possent, quicquid sceleris, quod

 

¹ Autographae in solio duplici, nn. 192 et 193.-Est et apographum exemplum omni-
no simile in solio item duplici, n* 101.

