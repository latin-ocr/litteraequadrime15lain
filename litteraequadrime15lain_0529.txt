AN. 1555 523

nem turba multa confluit, partim eorum, qui iam noti et fami-
liares, id vnum student, ne vnquam intermissionis ab officio
sanctissimae confessionis arguantur, partim denuo accurren-
tium, qui studio flagrantissimo, ac peculiari quodam animi affe-
ctu, ne dicam nimio, hic et non alibi accepturos se beneficium
istud inclamant; interminantur nonnunquam, nisi votis ipso-
rum annuamUS, futurum vt nullibi sint fassuri‚ nisi admittan-
tur. Quod ad hos attinet (nam reliqui, quorum bona pars est,
quantum quotidie promoueant‚ mirum est dictu), multi crimi-
num deformitate deterriti, ac nescio quo sinistro pudore prae-
pediti, multos iam annos obmutuerant, arbitrantes ita fregisse
nauim, vt ad portum appellere neutiquam esset integrum. Hi,
semel ingressi hoc nostrum collegium, sibi quodammodo reddi-
ti, omnino sedatam tempestatem vident, ac se portum placidis-
simum tenere gaudent, ac serio de vitiis, Christo duce, trium-
phant. Accidit enim vt tanto maiori conatu iter Domini capes-
sant, quanto vehementius eo se nunquam perventuros pu-

tabant.
Jam illud est propter quod immortales Deo gratias agere de-

beamus,‘vulg0 enim circumfertur neminem huc ad nos aduen-
tare, saltem vt sacris faciundis intersit, qui non statim vel lon-
ge aliam Vitam destinet, vel aliquantulum immutatus discedat.
Demum, huc redeunteS, praeda fiunt Christo Jesu. Ita non parum
sunt multi, quibus difficile persuadeas Vt Vel rei audiendae sa-
crae vel concionis gratia huc veniant; timent enim non parcius
statim ad confessionem monendos, quam tunc reformidare vi-
dentur. Quibus etiam vox illa terrori est maximo, qua vel San-
cti, Vel Patres, vel Theatini nuncupantur. Tam suas leges mun-
dus hic praestigiator, vt obseruentur, sedulo curat. Sed vincit
Jesu lex sancta et immaculata, ac breui fit vt has hominum vo-
ceS, quos sibi daemon assumit socios ad euertendas mentes,
contemnant, et huc venientes, gaudeant iam digito monstrari,
quod antea summopere verebantur.

Nec id est silentio praetereundum de huius vrbis mulierum
'piis querimoniis, quod non admittantur ad confessionem: est-
que inter ipsas vox haec perquam familiaris: o vtinam nos vi-
ros genuisset natura. Confessionis beneficium agnoscunt multi
viri nobiles, sed praecipue vir quidam, qui inter huius vrbis ma-
gistratus non postremum locum tenet, quicum et agitandis tau-

