46& LITTERAE QUADRIMESTRES

stantia strenue fungitur, studiosa industria suo muneri intentus
ad promouenda Societatis negotia, atque Collegii iacienda fun-
damenta, Sacramentorum, tum confessionis, tum communionis,
sacro, et sacris et profestis diebus, operam dans ministerio,
excubiis in aedibus infirmorum inuigilans, Vtramque custo-
diam publicam, vinctorum consolationis studio, frequentans, et
id genus piis operibus animi corporisque vires totas impendens.

Vniuersum quoque fratrum collegium, paternae tuae expe-
ctationi respondens, studio literario suaeque vocationis sedu-
lae functioni deditum est, prospera valetudine indefessis singu-
lorum laboribus fauente. Frater noster Jacobus Morellus, phi-
losophicae periodi peracto prope curriculo, ad sacra theologiae
studia accingitur. Duo philosophiae, logicae atque ethicae
operam nauant: reliqui eloquentiae latinae ingenium omne im-
pendunt

Duorum accessione noster creuit numerus, quorum et pro-
bitas et iusta pro aetate eruditio vber1·imam de se spem sugge-
rit. Alter horum, natione picardus, vix annum attigit vigesi-
mum, humanioribus literis adhuc imbuitur, natura, morum gra-
uitate, et corporis haud exigua praestantia, modestam prae se
fert indolem. Alter vero, patria ebroicensis, vndeuigesimum
annum vix attigit, nepos ex sorore Doctori theologo Benedi-
cto, dominicano ¹, singulari ingenii acumine, ac non vulgari
in scholasticae disputationis exercitio profectu, insignis euasu-
rus philosophus.

Religiosus quidam, professione benedictinus, sacris exerci-
tiis eruditus, in Verum Diui Benedicti discipulum euasit, quem
spiritalis lucri foeneratorem fore speramus.

Duo animum ad institutum Societatis propensissimum appu-
lerunt, quorum vnus, secundae licentiae Baccalaureus‚ decre-
uit, ante Societatis ingressum, periodum theologicam percur-
rere, qui, nisi animum mutet, sua eruditione ac modestia, Christi
gloriam illustrabit,Societatem decorabit, ac verbo et exemplo
multis prodesse poterit. Alter proximo Septembri Romam com-
migrare proposuit.

Sub finem Martii, sacrae obedientiae auctoritate, ad pagum

¹ joannis Benedicti, seim Benoz't. Vide inira litteras Jacobi Morelli. datas
dic 27 julii.

