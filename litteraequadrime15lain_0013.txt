AN. 1554 7

pradicti venerunt, ex quibus Pater F ranciscus totius Hispaniae
in commissarium, ac deinceps Doctor Araoz Castellae, Doctor
Torres Baeticae, Magister Strada Aragonibus , in praeposi-
tos sunt praefiniti. Etiam habita congregatione, Constitu-
tioneS, Regulae atque officia cuncta patefacta fuerunt, de qui-
bus supra modum Paracletus solatus est nos ¹.

Adolescens quispiam, probe intellectu praeditus, abhinc pau-
cis diebus fuit domi nostrae, qui sub carthusiensium Regulam
fore se recipiendum operae pretium duxit. Alius vero exercitiis
adhuc vacat: is ingredi Societatem decreuit, qui utriusque juris
facultati, Pontificii scilicet et Caesarei, operam dederat.

In omnibus et per omnia laudetur et glorificetur totius boni
fons atque origo, Christus Jesus Dominus et Redemptor noster,
quem supplex deprecor vt paternitatem tuam nobis diu seruet
incolumem tuisque omnibus consiliis atque conatibus Spiritus
Sancti gratia et fauore semper assistat. In sanctisque item sacri·
ficiis piisque orationibus Paternitatis tuae omniumque charissi-
morum Patrum ac Fratrum, qui isthic agunt, summopere cupi-
mus commendari, vt digni efficiamur qui supremae beatitudinis
promissa munera obtinere mereamur.

Methymnae Campi pridie Kalendas Iunias.

Rector Pater Seuillano, quod Abulam versus iter habuerit,
a Methymna abest.

P. tuae minimus et indignus filius,

JOSEPHUS DE AcosTA.

¹ Hinc evidenter eruitur, sin minus initium et duratio primae Congregationis Pro-
vincialis S. J. in Hispania, saltem mensis, in quo celebrata fuit, quod quidem hucusque
historicis fuerat ignotum. Vide Cartas de San Ignacz'o, t. 1v, pag. 10, annot. 2, ubi edi-
tores, conjectando, minus a veritate aberrarunt quam harum rerum scriptores, qui eos
praecessere.

Etiam ex litteris, nondum in lucem editis, a P. Natali exaratis et Vallisoleto Romam
ad P. N. Ignatium missis, satis clare deducitur in mense Aprili habitam fuisse Congre-
gationem. Ait ergo Natalis. “Yo parti de aqui (Vallisoleto nempe) creo a 20 de Marco
para salamanca. y vine a Medina, publique las constitucioneS, di Reglas , y ordene los
collegios en todo lo que me parecio necessario y vtil en el Sefior nuestro, y en Medina
hallandose el P.e Francisco‚ el Dr. Araoz, el Dr. Torres, el Μ.ο Strada,y el P.e Villa-
nueua y io, se hizo la particion delas prouincias, y pusieronse los prouinciales y comis-
sario. El Dr. Araoz en Castilla y Reyno de Toledo, el Dr. Torres en Andaluzia y Stre-
madura, el Μ.ο strada para Aragon, Valencia y Catalufia‚ y el Re Μ.ο Miron quedam-
dose para acabar su triennio; y el P.e Francisco sobre todos „

Hae vero litterae non Methymnae sed Vallisoleti x1v Maji 1554 fuerunt exaratae, et
inillis de diversis rebuS, post Congregationem peractis fit sermo: fuerunt ergo non
paucis post Congregationem diebus scriptae.

