593 LITTERAE QUADRmESTREs ,

Praecedentium Alphonsi Lozano litterarum latina versio ⁴·.

A

ulis

Gratia et pax Domini nostri Jesu Christi perpetuo praesidio
nobiscum. Amen.

Cum sim scripturus, Rfst P., quae lucra proximo quadrime-
stri Valentiae nostri in Christo fecisse videntur, qua potero
breuitate, exordiar a nostri templi structione, in quo (fauente
Deo) celebrabitur sacrum proximo festo Natiuitatis sacrosan-
ctae Virginis Mariae, cuius fores patebunt cunctis, tam mulie-
ribus? quam viris: quos iuxta eorum desiderium eodem die sa-
cramentis corroborabimus, caeteraque ministeria nostri insti-
tuti perfacile praestabimus: quod quidem expectamus omnibus
fore gratissimum, tum nostris, qui liberius sua munera submi-
nistrabunt, tum his, qui nos diligunt. F axit Deus optimus ma-
ximus omnia nobis secundum spem succedere.

Impedimenta‚ quae prohibebant quominus nostra ecclesia
perficeretur, Patres reipublicae (omnibus perspectis) auferre
mandarunt, plenamque facultatem aedificandi nobis benigne
tribuerunt. Noster praefectus Proregi rei gestae causam narra-
uit, qui in omnibus humanissime sese paratum obtulit, nostrum
negotium diligenter curauit: semel namque atque iterum huc
accessit, et id quod cupiebamus, facile est consequutus: quo fa-
ct0‚ idem Prorex suam (coram omnibus) erga nos benevolen-
tiam significauit, iussit enim dari ad templi erectionem non me-
diocrem eleemosinam.

Haec sunt, R. P„ quae ad templum nostrum spectant. Tum

¹ Apographum unico in 10150, n. 406. ab eo exaratum, qui in praecedenti hispano
exemplo superscriptionem apposuit.

