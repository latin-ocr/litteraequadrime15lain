AN. 1555 225

nunc orationis asperitate perterrefaciens, habitis etiam aliqui-
bus publicis concionibus, tandem post hos, quos dixi, dieS, in
suam sententiam eos uenire compulit. Mirum est profecto
quantum Dominus illorum corda durissima monitis Patris emol-
lierit. Nam efficacia diuini verbi, usque ad diuisionem spiritus
pertingentis, conuicti, se totos uoluntati Patris subiecerunt, et,
quaecumque sibi praecepisset, firmissime obseruaturos pollici—
ti, iam quasi mora defatigati, quid se facere vellet, dicto citius
executuri, postulabant. Pater eos ad ecclesiam conuocauit, ibi—
que sacrum fecit, multa de pace praeclara dixit, mutuum amo-
rem illis, habens in manibus sanctissimum Christi Corpus, com-
mendauit. Tandemque fecit ut nouam amicitiam, in perpetuum
(Domino volente) duraturam, amplexibus confirmarent. Magni-
ficetur ergo Dominus, qui multo suauius res nouit disponere,
quam nos homunculi sciamus petere, uel possimus exoptare.
Nam quis quaeso esset, qui tam foelicem successum rem tam
periculosam habituram uel crederet uel speraret?

Vix Pater hoc opus absoluerat, cum nuncius quidam, a quo-
dam populo Fontinenti uicino missus, aduentauit, qui vniuersi
populi nomine, Patri summis precibus efflagitaret, uellet suurn
populum adire, aiebat enim omnes, quotquot in eo erant, incre-
dibili Patris audiendi desyderio teneri. Pater non potuit illorum
piis uotis non acquiescere, tum quia iam id ipsum alias petie-
rant, quod, quia non potuerat, eis non concesserat, tum quia
magnum inde commodum reportare, cum eos sic suae doctri-
nae uideret appetentes, sperabat. Eo itaque iam ad eos acce-
dente, antequam ad populum peruenerit, facti sunt ei obuiam
patres, quos iuratos vocant, aliique populi primates, qui cum
puerulis multis canentibus christianam doctrinam (quam qui-
dam e nostris eos docuerant) exceperunt. Apud eos habuit Pa-
ter nescio quas conciones, quae, ut in summa dicam, non mi-
nus iucundae ipsis acciderunt quam fuerant exoptatae.

Et ut ad alia, quae de aliis patribus gesta sunt, deueniam,
duo patres missi sunt ad populos quosdam Sugurbio uicinOS, ut
diuinum uerbum seminarent, confessiones audirent, aliudque
quodcumque possent proximis auxilium afferrent; cumque non
paucos fructus hi patres collegissent, adeo fuit hoc Episcopo
Sugurbii gratum, ut asseruerit se multum uel hoc solo nomine
Societati nostrae debere, pollicitusque sit ei praesto affuturum,

'l'. ιιι. 15

