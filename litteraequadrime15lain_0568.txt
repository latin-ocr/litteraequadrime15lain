562 LITTERAE QUADRIMESTRES

que sentiret, ac deinde paulatim diuino seruitio sese mancipa-
ret, a quo nunc, qui etiam incorrupti videntur, satis sunt alieni.

Sed cum istis querelis minime sit iam locus, ad institutum
nostrum ocyus propero, dicturus compendio: primum quidem
de statu ac progressu scholarum nostrarum, et praeterea de
piis exercitiis Patrum ac fratrum nostrorum, quibus aedifica-
tionem et salutem populi huius promeruerunt per horum qua-
tuor mensium spatium.

Accessio sextae classis, nuper iussu R.Cli Patris visitatoris ¹
erectae, hoc est, classis paruulorum, qui in cognitionem alpha-
beti, et omnino in ratione legendi ac scribendi instituuntur, non
parum auxit numerum scholarium nostrorum, tametsi illorum
iam fere triginta caeteris admixti essent, quos, importunis prc-
cibus uicti parentum ipsorum, passi eramus, cum suis uel fra-
tribus uel paedagogis quotidie in nostris scholis residere, ea
tamen lege, ut de iis erudiendis nullam susciperemus prouin-
ciam. In tenui labor est, at non tenuis gloria, ut ait Maro ⁴². A
duobus tribusue hic subeundus est labor, et quidem utcumque
durus, quem tamen facile mitigat spes, imo iam certa experien-
tia, spiritualis Vtilitatis. Primum testulae istae recentes, quae
uel in hypocaustis desides torperent, aut per compita noxie
uagarentur, aut (ut donemus praeclarius cum illis agi posse)
alibi lente ac minus foeliciter haec eadem rudimenta discerent,
nunc totum pene diem apud nos exigunt lectiunculis suis na-
uantes opellam. Hisce rationibus ducti parentes pia quadam
importunitate nobis illos obtruserunt. Quin etiam, praeter do-
ctrinae, quam sic hauriunt, utilitatem, et praeter commoda alia
aliis communia, quotidianae missae intersunt officio, ut a tene-
ris unguiculis iugum Domini leue portare consuescant.

Horum exemplo ac foelicitate stimulati 5 aut 6 viri hispani,
uolentes detrimenta ociositatis aulicae deuitare, quodammodo
repuerascere non erubuerunt, et a nobis contenderunt apud
illos institui. Postea uero, cum horum numerus excreuisset
ad XII, et adhuc plures venturos promitterent, postulatum lo-
cum alium, ab istis pueris segregatum, vna cum Magistro suae
linguae concessimus, ut possent commodius legendi ac scribendi

 

 

¹ 1³. Hieronymi Natalis.
2‘ Georgicorum, lib. μ’, v. o.

