136 LITTERAE QUADRIMESTRES

in hac urbe, et id quidem continuum, et a primo quadragesimae
die primariarum foeminarum tantum concursum, ut hae solae
centum quinquaginta et eo amplius iustae capacitatis scamnis,
capacissimum alioqui et in ciuitatis umbilico situm templum
onerarint. Item optimates non paucioribus ¹. Nam in hac potis-
simum Republica in omni concione et lectione numerus uirorum
mulierum in triplum, aliquoties etiarn in decuplum excedit: imo,
quod dolendum est, rara hic conspicitur, quae lectiones fre-
quentet, foemina. Porro vulgus ad audiendum tam frequens con-
fluxit, ut aliquoties stare commode, non dico sedere, uix po-
tuerint, adeo ut dicere pudeat quam paucos auditores alii con-
cionatores retinuerint. Jam quid tanto auditorio dignum Pater
praestiterit, quantoque cum fructu ipsum Patrem frequentaue-
rit, paucis, mi Pater, accipe. Nobilium bona pars quadragesi-
mam, cui ad illa usque tempora infestissima fuerat, extensio-
rem optabat, haud sane alio animo quam quo diutius tantum
praeconem audire liceret, eademque tum primum quid hae sibi
dies uellent agnoscere coepit. Siquidem ante ea tempora non
paucos reperire erat, qui, siue carnis fouendae gratia, siue quod
alicubi per imprudentiam haereseos succum degustassent, in
quadragesima promiscue, haud secus atque aliis temporibus,
carnibus uesci consueuerant. De ieiuniis taceo, cum et alios,
praecepto Ecclesiae obtemperantes, per insolentiam incesserent;
uerum hac illi quadragesima, ut diuersi et Patri et nobis retule-
runt, non solum ab esu carnium, sed et a lacticiniis abstinue-
runt. Variae haereses, quae multorum ciuium animos inuase-
rant, aduentu Patris utcumque repressae, ex plurimorum etiam
animis funditus extirpatae. Haec tanta cum diuino subsidio
adiutus praestiterit, inuidorum dens, qui tamen in tali re uires
suas exerere solet, nusquam se prodidit: imo ii ipsi, qui hoc
nomine nonnihil suspecti erant, suppliciter se demittentes, e
concionibus notatu digniora excipere frustra postularunt.

Iam, quid pro tam insigni beneficio beneficii auctor retule-
rit, ut caetera, patienter suscipe. In primis singuli, quorum au-
thoritas in hac republica plurimum ualet, sese Patri obtulerunt,
ad omnia paratissimos; quoque animum suum in Patrem et col-
legium melius declararent, quidam eorum, ad hoc munus a

 

¹ Scamnis teir plum onerarunt.

