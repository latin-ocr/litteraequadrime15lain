ΑΝ. 1554 151

Assumptionis Β. Virginis festo praedicatum est in hac urbe
non minus quam bis mille homines Eucharistiae sacramentum
sumpsisse. Sumpsit et Prorex ea die, qui etiam Rdo P. Anto-
nio Vink, propterea quod R, Ρ. Praepositus aberat, confessus
est. Ferdinandus quoque, eius frater, confitendi communicandi-
que causa ad collegium nostrum eadem se die contulit. Neque
uero parua in plerisque eorum, qui nostris confitentur, deuotio
cernitur. Hanc enim et lachrymae, et habitus, et imprimis mu·
tati mores, ostendunt. Nam sunt quibus a peccatis (de mortali-
bus loquor) discessisse non est satis; ad assequendum perfe-
ctionis apicem, non segnius quam qui in monasteriis perfecte
uiuunt, aspirant, ut qua re se Deo cariores fore intelligant, eam
perficiant, uelit nolit mundus aut caro. Hoc, quia non de uno
aut altero uerum est, non tento sigillatim dicere. [llud habeto
R. P. in uniuersum non paucos esse, et eos conditionis non
infimae, quibus, si quid aduersi acciderit, si aegrotos esse con-
tigerit, maiori se animi liberalitate et hilaritate Deo offerant
quam dicere possim. Quo minus fortasse illud uidebitur, quod
tamen est Messanae magnum, nobiles matronas iam didicisse
suorum mortem moderate ferre, eaque facere desiisse, quae
urbis huius more, ut tritissimo, ita et turpissimo, antea sole-
bant, cum quis eorum decessisset. Et quamquam properamus,
audi tamen, si placet, unius mulierculae constantiam. Erat haec
in urbe non ignota, quae, accepta sub uesperum cuiusdam sab-
bati uiri sui morte, quem in Christo diligebat (erat enim et ipse
pius, tum temporis autem profectus peregre fuerat), repente
D. Francisci habitum induit, ac mundi superstitionibus nihil mo-
rata, ea dominica, quae illud sabbatum proxime sequuta est,
uenit in templum nostrum, quod etiam longissime ab eius domo
abest, auditaque concione, ac reliquis pro more suo peractis,
domum rediit; quo cum irent, quasi consolationis aliquid alla-
turae, aliae mulieres, nihil fietu et lachrymis opus esse, magis
autem Deo gratias agendas, uultu quidem modesto, animo uero
etiam in Domino exultante, dicebat. Coniux uero eius, ubi eum
morbus inuasit, ibi uirtutis, quam ex frequenti sacramentorum
usu in animam suam collegerat et condiderat, non exiguam
‘reliquit memoriam. Distributis enim, quos secum gerebat, num-
mis (gerebat autem non ualde paucos), eius loci pauperibus,
quos ad se uocari iusserat, et decumbens et moriens, in admi-

