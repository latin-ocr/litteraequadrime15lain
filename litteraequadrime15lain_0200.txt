1(,)«; LITTERAE QUADRIMESTREs

CCCXXXV

Robertus Clayssonius,
Ex commissione Patris Paschasii Bro'et,

Patri Ignatio de Loyo'la.
Parisiis, 1 Decembris 1554 ¹.

Pax Domini Dei nostri Jesu Christi perfecta nos donet liber-
tate.

R.de in Christo Pater: humilis obedientiae atque officiosae
salutationis praemisso obsequio, Reuerentiam tuam Societatis
negotiorum in hac Parisiensi Academia, haud status, sed turbi-
nis, non successus, sed praeposterae commotionis, certiorem
reddimus. Atqui post saeuam ferocium animorum tempesta-
tem, portus salubrem tranquillitatem et speramus et medita-
mur. Juuabit aliquando meminisse laborum atque aerumnarum,
quibus obnoxii, corruptorum hominum venenatis proscindimus
linguis, calumniis confodimur, impiis persuasionibus aures
piorum obtundentibus conculcamur. Adeo desperata est Socie-
tatis, hactenus hic sepultae, nunc vero paulatim emergentis,
salus. Sed dextera Domini vim atque energiam suam exeret,
et salutem operabitur in medio terrae, vel aduersariis testibus.
Initia quidem dolorum nos adhuc vrgent ac premunt, necdum
finis praelucet tam acerbi atque diuturni laboris: sed dabit
Deus his quoque finem laetiorem, quam pro humana opinione.

Theologi asserunt se priuatum quidem de facultatibus Pon-
tificia auctoritate Societati concessis tulisse arbitrium. At publi-
cam Synodum (Calendis graecis forte cogendam) expectandam
esse, qua coacta, singuli sententiam promulgabunt super Socie-
tatis admissione, ac demum vniuersi communi suffragio de no-

 

¹ Autographae iu duplici folio, nn. ‘253 et 254.

