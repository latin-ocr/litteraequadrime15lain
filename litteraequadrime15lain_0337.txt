A N. 1555 331

Eodem fcrc tempore incolae Castrificardi (quod oppidum
tertio hinc distat milliari) rogauerunt D.1¹¹1¹n Gubernatorem, et
nos per plebanum ¹, ut duo ex nostris eo mitterentur, qui etiam
iubilaeum publicarent. Cum igitur ibidem semel aut bis concio—
natus fuisset Ρ. Joannes Laurentius, fuit tantus populi concur-
sus ad confessionem, ut noctes diebus cogeremur coniungere.
Placuit autem diuinae bonitati amplissima Spiritus Sancti mu-
nera per nos omnibus impartiri. Nam multi concubinarii (inter
quos aliqui erant publici) suas concubinas reliquerunt; multi
uitae emendationem, et perfectiorem uiuendi rationem accepe-
runt; omnes magnam spiritus communicationem se accepisse
confitentur. Faces etiam 5 factae cum summa illius populi con-
solatione, quarum una fuit inter duos primarios adolescentes,
qui decem annorum propria inimicitia illum populum in duas
factiones diuisum tenebant, uel daemon potius per illos. Nam
quamuis multi concionatores, et alii magnae auctoritatis uiri,
multoties inter illos tanti momenti pacem inire attentassent,
, nunquam tamen tale quid obtinere potuerunt. Reseruauerat in-
finita bonitas Dei hanc tanti meriti lauream alumnis Societatis
Jesu, qui, auditis eorum confessionibus (fuerant enim eorum
animi in concionibus uehementer excitati), utriusque partis
consensum facile impetrarunt. Postmodum, congregatis hinc
inde 'primatibus et utriusque partis affinibus in temp10, prae-
uia oratione (ut in aliis etiam factum est), se mutuo sunt am-
plexati, tanta animorum commotione, ut nullus esset, qui ube-
res lachrymas non effunderet. Postea simul comedentes et per
urbem una incedentes, permulta argumenta perpetuae amici-
tiae ostenderunt; solent etiam frequenter confiteri et commu-
nicare

Factae sunt in eodem oppido multae restitutiones; repara-
tum est templum pene collapsum et derelictum, ornata altaria
corporalibus et aliis ornamentis, et quod summae consolationis
loco nobis relinquitur est uidere totum illum populum in Dei
obsequio feruentissimum. Nam solent ad nos cateruatim fre-
quenter uenire, tam uiri quam mulieres, frequentantes confes-
sionem et communionem3 multi quidem frequentiUS, plurimi au-
tem, et fere omneS, saltem semel in mense.

¹ per Plebanum, per Paroehum. qui italice dicitur Piovano. Vide supra, pag. 321.

