56 LlTTERAE QUADRIMESTRES ·

*bus scholaribus habitus honestate certare eosque superare vi-⁷
deantur, inter quos reperias non paucos nobilibus prognatos
parentibus. Crescit eorum quotidie numerus atque profectus.
Loquuntur iam latine grammatici et a praeceptoribus dictata
et epistolas a se ipsis excogitatas componunt. Quod sane nimis
desuetum erat huius regionis scholasticis. Rhetores autem suas
habent conclusiones et declamationes, quas quidem frequentius
habere desiderant} verum eis non licet per Patrem nostrum
propter maximum aestum, qui nos hic infestat. Graeci suam iam
audiere artem, quam nonnulli etiam profiteri possent. Hi etiam
graecam exercent compositionem, qui quidem et assidui et
multi extitere prae illis, qui Salmanticae atque Compluti solent
esse; multi quippe illic graecas literas audire inchoant; admo—
dum vero raro viginti perseuerant. Hic autem quinquaginta
' sunt auspicati , verum plures triginta permansere.

Inter hos itaque scholasticos plurimi certe sunt, qui octauo
quoque die confitentur atque communicant suamque habent
orationem mentalem. Sunt multi, qui monachi esse vellent, alii
Hieronymi, Dominici alii, alii Francisci, alii etiam nostri, qui
quidem detinentur vt experiantur, media nocte surgendo, se
⁸ ipsos flagellando, vt inde perspiciatur idonei necne ad illum sta-
tum exhibeantur3 quod si etiam nostri futuri sint, iam de cae—
tero his assueti inueniantur. Tot venient ad nos ad Diuum Lu-
cam, vt eos nostra gymnasia capere non possint. Peruenit huc
Ρ. Doctor Torres pridie Spiritus Sancti attulitque Salmantica
secum alios quatuor ¹, quorum quidem aduentu mirum in modum
in Domino delectati sumus. Videbamus quippe geminatum rece-⁷
pisse spiritum. Fecere id ipsum Dominus Joannes Corduba, qui
videbatur prae gaudio apud se non fuisse3 aderat enim apud nos
cum Pater veniret. Die vero sequenti, id est PaschatiS‚ secundo
eum duobus canonicis ad nos reuersus est. Fecereque nobis per—
quam solemne sacrum cum magna profecto organorum atque
concentus armonia, fuitque conuiua noster, vel nos potius illius.
Dominus item Inquisitor Villar, qui iam olim magna Patri Pro·

¹ Hi quatuor Patres fuere: Joannes Suarez vel Xuarez, Gundisalvus Gonzalez, Al-
phonsus de Avila, qui postea P. Basilii nomine tantum est appellatus, et Paulus Her-
nandez: hos Patres duo fratres comitabantur , nempe: Joannes Gutierrez et Didacus
Lopez. Vide VALmvtA, Colegz'os de Castilta, Salmanticense Collegium.

