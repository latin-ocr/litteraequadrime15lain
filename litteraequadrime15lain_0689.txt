ΑΝ. 1555 083

ire non possum. Res ergo ita se habet. Adolescens liic diui-
no (ut credere dignum est) spiritu tactus, et patrum fratrumque
nostrorum uita atque exemplo incitatus, in animum induxit
suum Societatem nostram ingredi, cuius rei R.d1¹S P. Baptista,
per iuuenem ipsum certior factus respondit ut omnino diffideret
se assequi posse quod optabat, nisi prius matris suae, et eorum,
qui ipsius curam habent, uoluntatem uenaretur (hoc enim im-
matura eius aetas postulabat). Nec multum temporis interfluxit,
quin ille Patris nostri jussa exequeretur matrique rem omnem
indicauit (pater namque obierat); quae tantum abest ut aliena a
filii sententia fuerit, ut etiam eodem quoque flagraret desiderio,
cuius rei preces, quas ad omnipotentem Deum effudit, nobis ar-
gumento esse possunt. Nam, ut adolescens nobis postea retulit,
ipsa genibus prouoluta immortales Deo gratias egit, quod eam
mentem animumque donauerit filio. Noluit tamen prius pote·
statem illi facere quam iuuenis auum consuleret animumque ten-
taret, qui principio non renuit, voluit tamen scire essetne iuuenis
nostro hortatu in eam sententiam ingressus necne; cumque id
minime uerum esse comperisset, placuit nepotis animum experi-
ri, pollicitusque est nunquam se deducturum de [sua] sententia
iuuenem, si modo ipse in ea permanebit. Haec omnia acta sunt
iuuenis patruo inscio, sub cuius tutela ille est3 qui cum primum
rem cognouit, prohibuit ne ad nostras scholas amplius ueniret,
sperans se hoc modo facile auersurum a nobis adolescentis
animum, sed multo aliter se res habuit. Nam etsi ille ad scholas
non ueniat, tamen aliquando fallit patruum et ad nos se con-
fert, nostrum implorans auxilium. Pater tamen Joannes Bapti-
sta immaturam eius aetatem causatur, ne si forte ipsum admi-
sisset inuito patruo (qui ex primoribus urbis est), fama per ur-
bem manaret pueros familiaritate nostra allici ac decipi; quae
res non paruum nostris scholis afferret detrimentum. R. Ρ. Tua
illum Deo suis orationibus commendet, magna enim me tenet
spes aliquando tandem religionem nostram ingressurum.

Est etiam alter, qui eodem quoque tenetur desiderio, cuius
rei gratia patrem in collegium nostrum adduxit, qui animum
filii summis laudibus ad coelum extulit, promisitque non solum
illum non impediturum, si in eadem sententia permansisset, imo
illum currentem incitaturum.

Hoc quia nonnihil gratiae habere uidebatur, recensere uo·

