046 L11TERAE QUADRIMEs‘rREs

docebant eos decem praecepta decalogi, quibus visi sunt aliquid
profuisse, praesertim cuidam seni acuto, cum quo posteaquam
saepe disputatum suit, dixit tandem se decernere ex animo
complecti fidem Christi. Non dubito multos ex cis vberrimos
fructus esse capturos ex labore assiduo, ab aliquo ex nostra So-
cietate suscepto, in illis instruendis in fide.

Duo Patres ex nobis pridie diei sacri Virgini Mariae, qui
mense Augusto celebratur , Deniam accesserunt, qui suis
concionibus frequentibus, auditione confitentium peccata et in·
structione doctrinae christianae plurimum (vt ex multis colli-
gere licuit) Deo grati fuerunt. Sunt omnes illi Deniani bene
affecti, posteaquam nos illos salutare coepimus, ad suscipien-
dam veram doctrinam: quorum dicta et facta aperte declarant
quam vehementer nobis omnibus sint addicti.

Quod ad Patres et fratres attinet, scias omnes peculiaribus
occupationibus detineri, nam qui literis incumbunt, [qui] lectio-
nibus theologicis, habentes perpetuo rationem Virtutum et pro-
priae abnegationis, in omnibus, quoad eius fieri potest, se ad
institutum sanctissimae Societatis conformantes. Sacrifici autem
in variis et multis confessionibus, in subueniendo iis, qui iam
animam agunt, in pace inter inimicos componenda, atque aliis
recte factis, in quibus magna Vtilitas continetur, totum suae vi-
tae tempus absumunt. Docetur summo studio et diligentia fami-
liariter a nobis diebus dominicis et aliis festis doctrina chri-
stiana frequenti auditorio, non puerorum modo, sed virorum
etiam atque mulierum, de qua in nostris aedibus sacris diebus
dominicis hora fere tertia a meridie publicae habentur concio-
nes, ad quas multi audiendas accedunt3 nec minori studio ad
eas, quae mane habentur. Paucis abhinc diebus vocati fuimus
a iudice huius nostrae Gandiae, vt quemdam morti condemna-
tum, peccata sua confiteri volentem, audiremus et ei morituro
nostris admonitionibus opem ferremus, quam prouinciam cum
duo ex nostris Patribus suscepissent, per totam noctem vna
cum parte sequentis diei, donec vltimo supplicio afficeretur, ita
sunt cum illo collocuti de omnibus, quae ad salutem animi per-
tinebant, vt magnam copiam lachrymarum, cognitionem sce-
lerum, spemque maximam fuerit consecutus. Praeterea cogno·
uit manifeste quantis beneficiis a Deo afficeretur, quod se cruci
affigi permitteret: adeo lubens ad supplicium accedebat, vt de

