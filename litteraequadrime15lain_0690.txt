684 LITTERAE QUADRIMESTRES

lui: nunc ad caeteros scholasticos ueniamus, quorum numerus
in dies augetur, crescetque amplius hac hyeme. Nam hac aesta-
te multi uillas et uineas incoluerunt, qui, aduentante frigore, in
urbem se recipient; nunquam tamen centum sexaginta, et plures
adhue, defuerunt, qui feruente etiam sole ad nos uenirent. Pro
innouandis literarum studiis ad mensis sequentis initium com-
positae sunt duae orationes, quae a duobus scholasticis habe-
buntur, necnon grammaticae theses, quas discipulus quidam
est tutaturus, quae a caeteris impugnabuntur more parisiensi,
alii item poetarum partes subibunt. Haec autem omnia eo ten-
dunt, ut uel hinc ciuitas intelligat quantam afferant lucem haec
nostra studia iuuentuti, quam caeteri praeceptores deludi et de·
cipi, tempusque frustra conterere affirmare non uerentur, qui
etsi nos clanculum dente theonino mordent, tamen diligentior
res multo modo se praebent quam antea, ut ea diligentia pos·
sint pueros retinere, quorum multi ad nos ueniunt, hincque sunt
illae lacrymae. Nonnulli porro ex magistris uolunt ordinem no·
strum imitari praesertim in precibus, quae absolutis lectionibus
a nostris fiunt, sicque daemon interim illuditur, suisque ipse ar-
tibus capitur.

Omiseram sane id quod actum est a nostris discipulis in fe-
sto Corporis Christi, quod minime omittendum existimo. Cum
hic dies uniuersam ciuitatem omnesque cuiuscumque ordinis
religiosos frequentes soleat aduocare ad supplicationem Deo
immortali decernendam per omnes uicos urbisque plateas, com-
posita fuerunt a Rdo. P. Joanne quaedam carmina in laudem
Sacramenti, quae decantata fuerunt a quatuor pueris coram
sanctissimo Sacramento, Duce, Senatu, atque Episcopo, caete-
raque uniuersa nobilissimorum ciuium caterua, in altari, quod
pro foribus collegii nostri struximus, imitati morem collegii Ro-
mani: quae res maximam attulit uniuerso populo admirationem
propter nouitatem (in tota siquidem urbe nihil simile factum
est), adeoque grata fuerunt ciuibus carmina, ut plerique ea po-
stulauerint, nec defuerint qui ea etiam excudere uellent. Tan-
dem, ut uno uerbo dicam, omnia ita fiunt ut per totam urbem
bene audiat hic locus, praesertim apud Episcopum, qui non so-
lum uerbis sed etiam epistola ab ipso exarata, quae publici te-
stimonii uicem obtinet, id, quod de Societate nostra sentiret,
indicauit, in qua summis prosequitur laudibus Societatem, ut

