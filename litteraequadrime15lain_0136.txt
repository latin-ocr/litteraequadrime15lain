..130 LITTERAE QUADRIMESTRES

uocant) auditi03 quanto studio danda sit opera, ne assiduo lia-⁷
rum rerum usu reuerentia, tantis rebus debita, imminuatur: ad
hoc uero id unum esse remedium, ut quisque secum in animo,
priusquam de peccatis confiteatur, aut sanctam eucharistiam
suscipiat, quanti sit momenti quod est facturus expendat: qui
haec praemeditaretur, hunc nunquam diuinarum rerum, aut
studiosum parum , aut parum reuerentem earumdem con—
suetudine futurum; quia id facere pigraremur, euenire saepe
ut ipse usus contemptionem tantarum rerum efficiat. Alius uero
sua oratione docebat, quia uulgo homines uitam suam suaque
facta omnia quibusdam ceu lancibus non ponderent, ut facile
de proposita sententia depellantur, quam paulo ante, quod ho-
nesta esset, auidissime fuerant amplexi. Quae illi superioribus
diebus in doctrinae christianae lectionibus cum accepissent,
inde, sua sponte, praeceptoribus, neque id jubentibus neque ad-
monentibus, ad suas oratiunculas traduxerunt. Quae res argu-
mento est, illos et attentis animis adesse doctrinae, et magnos
ex ea fructus percipere.

Multi, non contenti confessionibus menstruiS, octauo quoque
die in sacello nostro, de admissis peccatis confitentes, sacrosan-
ctam Eucharistiam accipiunt. Lapsis autem diebus, cum qui-
dam frater januae praefectus esset ad tempus, unus de scho-
lasticis accessit, quem cum ille admonere uellet, ut, quae in scho—
lis doctrinae tempore audiret, ea domi alios doceret, comperit
ipsum singulis diebus dominicis fateri, ad doctrinam uero cum
patre simul et ejus famulo uenire, atque omnes domi postea ma-
tri ex lectione doctrinae, quae quisque meminisset, exponere.
Laus Domino.

Alium quoque accepi, cum quinque uel summum sex dies in
1115 56110115 uersatus esset, quosdam homines, quos in uico iur-
gantes reperisset, in mutuam gratiam reduxisse. Faxit Deus
ut et bonarum rerum studiis, et numero ipso, crescant. Quem
numerum his ad tc literis, R.de Pater, non perscribo, quia finis
lectionum huius anni cum instet, alii se in patriam contulerunt,
⁶ alii morbis impediuntur: itaque non omnes gymnasium fre-
quentant, neque certo sciri potest eorum numerus.

Ineunte octobri, sciri poterit, et Dei gratia ad te, Rde Pa-
ter, perscribetur. Hoc interim accipe, augusto hoc complures
novos confluxisse, ac sperare nos longe etiam plures esse uen-

