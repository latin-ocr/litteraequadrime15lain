566 LerERAE QUADmMEsTREs

Caeterum ad maiorem Dei gloriam silere non possum prae-
clarum illud publicum testimonium, quod domini hispani cum
suis familiis (qui in his aulis regiis permulti sunt) Collegio no-
stro Viennensi perhibere solent. Omnes enim uno ore conte-
stantur hanc ciuitatem beneficio dicti Collegii longe quam antea
nunc aliam habere faciem, et quae ante illius aduentum mole
haeresum depressa ad ruinam tota videbatur propendere, videri
posse nunc erectam. Eam'quoque laudem probi ciues et matro-
nae Viennenses eidem tribuunt, quarum etiam permultae his
diebus sua nomina adscribi curarunt Societati Sancti Rosarii
Beatae Virginis, deuotione hispanica apud fratres Praedicato—
res resuscitatae (celeberrima enim aliquando in hac ciuitate
haec fuit), et per concionatorem nostri templi ex suggesto bis
declaratae et commendatae.

Porro sicut ad conciones nostrae Ecclesiae numerosior turba
iam confluit, ita Missae omnes, etiam quae operosis diebus or-
dine suo ab hora quinta ad usque nonam quotidie frequentan-
tur, multos et plures quam antehac habent deuotos auditores.
Festis tamen diebUS, praecipue in summo sacm, ualde copiosa
iam adest tum hispanorum tum germanorum multitudo.

In summa, ut plurimi aduersarii religionis hic sunt, qui
nos hostiliter suis sycophantiis passim lacerent, sunt interim
plerique, nec ii infimae notae homines, qui propter nomen et
amorem Jesu nos maximo prosequuntur honore, et huc a Deo
missos libere pronunciant. De quorum numero est in primis re-
ligiosissima optimaque Regina Bohemiae ¹, quae etiam nostrum
hoc Collegium, adeoque totam nostri ordinis Societatem, ma-
xima tum veneratione turn benignitate complectitur. Quod uel
hinc facile licet deprehendere quod ad nos toties mittat suos sa-
cellanos aut secretarios, qui eius nomine de egestate domus no-
strae uel templi diligenter perquirant. Et cum nullum subsi-
dium ab ipsa suscipere ad maiorem Dei gloriam uoluerimus
unquam, non cessat tamen identidem nostrum templum precio-
sis ornamentis decorare, cuius exemplum tum matronae piae
huius ciuitatis, tum etiam nobiles foeminae ex aula pro suo mo-
dulo imitantur, ita ut ex hac ceu pia quadam aemulatione nos
suis donariis pene obruant.

¹ Maria, Caroli V filia, Maximiliani 11 uxor.

