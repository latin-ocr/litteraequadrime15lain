486 LITTERAE QUADRIMESTRES

fas est, quod noua postea multorum hominum ad nostrum tem-
plum frequentia concurreret, qui illud adire nusquam soliti ”
fuerant.

Haec quidem magna, illa uero maiora. Cum 40 horarum oratio
pro more fieret, orabant iam fere intempesta nocte homines, ac
P. Hieronymus, assumpto secum socio, diuino (ut credere par
est) afflatus spiritu, ingressus templum, ante altare constitit ac
diu ibi flexis genibus orauit, et mox Christi crucifixi uexilla ma-
nibus attollens, ita orantium animos multis uerbis infiammauit,
ut ex illis quidam, Spiritus Sancti suasu ac P. Hieronymi ora—
tione permoti, ante diei ortum corpora sua uerberibus grauiter
caedentes per multum temporis spatium in templo nostro per—
stiterint. Non interim lachrymas recenseo et feruorem oran-
tium; haec enim omnia et similia, breuitati consulens, prudens
praetermitto. De concionibus hactenus.

Superest de spirituali profectu eorum, qui nostrum frequen—
tant templum, quam fieri possit breuissime, dicamus. Sed quo-
niam hunc non tam ex assidua sacramentorum et confessionum
frequentatione metiri solemus, quam honestis singulorum actio-
nibus, idcirco de his aliquid dicendum est, ac imprimis de con-
stantissima in rebus aduersis patientia, et animo infracto, et
feruentissima, tum erga Deum turn homines, charitate. Quas
non sane segniter ipsi semper excoluerunt, utpote qui clarissima
uirtutum exempla nostris oculis in dies subiecta proponunt.
Cum annonae magna esset inopia, ueriti huius reipublicae ad-
ministratores ne, si palam panis diuenderetur‚ efferretur in Ca-
labriam, certos huic muneri uiros destinarunt, quibus id mer-
cedis dabatur, sine ulla reipublicae laesione, ut ex iis ipsis num-
mis quingenti fere coronati in singulos menses ad eos redirent.
Quod lucrum cum animaduertissent pii quidam homines, et in
nostro templo frequentes, pientissime posse in pauperes distri-
bui, ipsi se ferendo illi labori, ut panem tota urbe diuenderent,
promptissimo animo obtulerunt, ea lege, vt illam omnem pecu-
niam, quam laboris pretium essent accepturi, pauperibus pror-
sus erogarent. Quod pietatis studium cum multis e populo, tum
praecipue principi, quod per epistolas ad huius urbis rectores
missas cognitum est, gratissimum fuit. Fecit tamen priuata
quorumdam cupiditas, ut non plus obtinuerint, quam ut in cer-
tis huius urbis locis id fieret, quod petiuerant. Ipsi uero, quibus

