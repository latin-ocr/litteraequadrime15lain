702 LITTERAE Q'UADRIMESTRES

earum ac Episcopi suffragio inuitatus, haud vulgarem ipsis
consolationem attuli.

Denique in oppidulo SoriaCO, in Prioratu de Laueme prope
Maringum ¹ vrbem, apud Montem Morinum nobis vicinum,
atque Euscopiae‚ Episcopi J'ussu concione habita, verbum Dei
energiam suam exercuit, quam testatur fauor omnium, ad
sacrificii a me offerendi ministerium promiscuu concursus et
caetera id genus indicia. Ryomenses me iterum ad solemnem
de eleemosynarum collatione sermonem , trimestri quoque
spatio haberi solitum, inuitarunt; quibus Episcopi, meo tamen
omnia permittentis arbitrio quae ad sacrum hoc negotium per-
tinent, judicio consentaneo suffragatus sum. Issiodorum redi-
tum adorno, et in Abbatiam Steensem profectionem instituo
ante Aduentum, quern Biliomi (repulsam passis Ryomensibus
et Issiodorensibus) verbi ministerio quotidiano intentus transi-
gam. Sed de me, plus satis inutili ac delicatulo, iam satis.

Dominus Hieronymus Bassius ex quo Aruernos reuisit, piis
negotiis vacare non cessat. Feriis Sanctorum Omnium (quibus
me canonici Ecclesiae cathedrali optarant, repulsam ab Epi-
scop0‚ Biliomaeis suffragante, passi tamen) Claromonte in pa·
roecia Divae Virginis du Port cum frequentissimo auditorio
concionatus est, ac jam diebus singulis in xenodochio sacrifi-
ci0, verbi ministerio, pauperum paternae sollicitudini vacat,
apud D.num Cancellarium R.mi Domini hospitio honorario ex·
ceptus, apud quem familiari consuetudine degit. Verbis conse-⁵
qui nequeam quantum in ea vrbe auctoritatis Societati concilia-
rit tam exiguo temporis spatio, quamque vberem animorum
frugem iam collegerit.

Magister Petrus Canalis Euscopiae et Episcopum extimu-
lare ad Collegii erectionem laborat, ac piis moribus ac collo-
quiis fraternae correctioni studet; qui si valetudinem paulatim
recuperet, maximam eruditionis ac probitatis suae spem nobis
praebet, quamquam nec modo inutilis sit.

Reverendissimus Dominus, vestibus necessariis ministratis.
preces nostras suis eleemosynis jure meritissimo promeritus

est nuperrime.
Vale in D.no Jesu Christo, Pater obseruandissime, nosque

¹ Maringues.

