716 LITTERAE QUADRIMESTRES

peruentum est , acceptum a Domino beneficium intelligunt,
eidemque gratias agere nunquam desistunt. Patres deinde, in
quos fortasse principio nonnihil acerbius excogitarant‚ vehe—
menti iam amore prosequuntur. Si ab aliis (dicunt) tam serio
res ageretur, bona pars adolescentium non in tot vitia prolabe-
rentur. Itaque posthabitis ludis atque aliis, in quibus turpiter
tempus conterebant, nihil iam arbitrantur iucundius, neque vti-
lius, quam feriatos dies confessionibus et sacris et concionibus
audiendis insumere. Hoc me certe adeo mouet, vt nescio quo
pacto aliquando inuidere soleam, ut sic dixerim, tantam isto-
rum in Domino felicitatem. Utinam vel hinc ipse compellar de-
plorare elapsi temporis iacturam, ac mihi ipsi in posterum
cauere.

Venio ad conciones, quae et domi (ut mos est) et foris haben-
tur. Qua in re mirum est quantum virium suppeditet diuina lar-
gitas in Vtroque homine P. Prouinciali ¹, qui nullum fere inter-
mittit feriatum diem, quo et mane et vesperi concionem non
habeat, non sine audientium frequenti concursu et profectu.
Illud occurrit (quod fortasse praecipuum). Inter canonicos et
portionarios, quos uocant, huius almae ecclesiae Cordubensis,
multis abhinc annis dissidium est, et adhuc sub iudice lis, quae
res multorum malorum est seminarium. Eo res venit vt a Patre
prouinciali studiose vna omnes contenderent, priuatim ea de
re in capitulo, vbi solent convenire, Verba faceret. Coepit atque
id iterum ac saepius vt fiat postulant. Spes est futurum vt inter
ipsos conueniat compositisque rebus pacificatorem amplectan-
tur Jesum, qui venit dispersos congregare ².

De studiorum ratione multo quam antehac diligentius, quia
sedulo curatur vt regulae obseruentur, ita fit vt auditores in
dies promoueant. Lucalia ³ non sine solemnitate transacta
sunt. Est enim eo die ab vno ex auditoribus in laudem scientia-
rum habita concio, quam sequutum est colloquium per pueros
actitatum non sine venustate: placuit et ornatu et inuentione.
Dies etiam Beatissimae Catharinae ‘² solemniter celebratus

¹ Patri Bartholomaeo Bustamante.

‘2 Vide PoLANm chronicon, t. 1V, pag. 453, annot. 1.

⁵ Lucalia, festa nempe Divi Lucae.

⁴ Annivm-sarius is erat dies instaurationis scholarum Cordubensium. Vide Pomm-
cx Chrom'con, t. 111, pag. 3621, n. 797

