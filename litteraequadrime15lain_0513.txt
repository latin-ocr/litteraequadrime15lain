Ax. 1555 507

cum in tria capita res tota distributa sit, in fratrum scilicet
emolumentum, iuuenum promotionem, exomologeseos frequen-
tationem, ac crebram sacrosanctae synaxeos sumptionem3
quantum doctrina fratres ac probis moribus in dies crescant
longum esset per singula quaeque recensere; summatim autem
nonnulla attingam, quibus perspectis. possis, R. P„ caetera per-
pendere atque aestimare.

Primum igitur, quod maxime omnium difficile alioqui est, in
tot nationum morumque diuersitate fratrum summa concordia
est, ut non propinqui modo, sed uel fratres uterini esse uidean-
tur. Quid? qua diligentia ardentes horis praescriptis preces Deo
opt. max. fundant? qua literis incumbant? qua suo quoque tem-
pore gymnasia adeant, ac discipulis omnem grammatices prope
infinitam uim ac materiam tradant? Multos nostra, plures, maio-
rum aetate, precibus homines deditos, multos studio literarum,
multos denique discipulorum profectus cupidos uidimus; at, qui
haec omnia praestarent, uidimus paucos. Quod tanto mirabilius
debet uideri, quanto maiori humanitate coniunctum est.

Ad literarum studiosam iuuentutem, quam probis moribus
ac bonis literis erudiendam huius Collegii fratres susceperunt,
me conferam. Haec partim pro cuiusque captu ac doctrina,
partim quod unus quidem doctor tantae multitudini facere satis
non posset, sex est in classes distributa, quarum summa eos
continet, qui Ciceronis orationibus, Horatii epistoliS, ac ei De-
spauterii, quae de metrorum ratione tractat, parti incumbunt,
qui numero duo et uiginti sunt aut plus eo. Altera primum Vir-
gilii Aeneidos, Marci Tullii epistolas ad Curionem, ac gram-
maticae Niniuitae ¹ partem, quae de uniuscuiusque dictionis
structura, eam quoque, qua cuiusque dictionis accidentium co-
gnitio habetur, interpretatur: nec longe eius numerus distat a
triginta. Hanc quoque Despauterii partem cum Ciceronis epi-
stolis, ac grammatices rudimenta, quatuor et quadraginta disci-
pulis tertiae classis praeceptor tradit. Eamdem Despauterii
partem cum rudimentis et Catonis distichis plusquam quinqua-
ginta discipuli in 4 ² docentur. Quinta tandem in duas turmas
’ est diuisa, quarum altera rudimentis ac doctrinae christianae,
altera iisdem ac generum discretioni incumbit. Horum numerus

¹ Joannes van Pauteren <Despauterius], etiam saepe Joannes Ninivita appellatus.
Ξ in quarta classe.

