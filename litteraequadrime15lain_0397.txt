AN. 1555 391

pretiosis ornamentis vestiri, tres praetcrea magnificas donans
casulas, tum varios pannos in eorumdem altarium Vsum: et
longe plura largiretur, si aeque promptos ad recipiendum, quam
ipsa est ad largiendum, inueniret. Alius quidam germanus, no-
bilis, aeques Sancti Sepulchri, qui sincero nos affectu prosequi-
tur, ex Hyerosolimis quasdam secum reportauit reliquias, e
quibus sacrae Christi coronae spinam, theca quadam preciosa
pulchre deaurata repositam, singulari deuotione Patribus no-
stris dedit, aureum insuper pannum varie exornatum, vexilla
bissina, et huiusmodi ornamenta dono dedit. Quibus omnibus
chorus ecclesiae nostrae, et praesertim repositorium V. Sacra—
menti‚ nostrorum cura illustratur. Alii alia offerunt templo do-
naria, sed non passim recipiuntur, quia fortasse nec expedit.

Nunc superest vt paucula de pietatis officiis, tam infirmis
quam pauperibus exhibitis, attingam. Nec enim hac in parte no-
strorum defuit opera ac diligentia3 frequenter enim visitarunt
’ infirmos, tam in hospitali quam in aliis locis decumbentes, quos
non verbis modo et instruxerunt et consolati sunt, sed maxime
curarunt vt, priusquam ex hac vita migrarent, salubri Sacra-
vmentorum administratione reficerentur. Inter quos nonnulli,
non solum sine salutari viatico corporis Christi aut extremae
Vnctionis munimento, morientes, destituti fuissent, sed etiam
sine sacramento absolutionis omnino, sicut equus et mulus, ex
hac vita migrassent, nisi nostrorum diligentia huic tanto malo
obuiatum esset.

Sed ne epistolae modum excedam, his paucis finem facio,
obnixe P. T. supplicans Deum pro nobis orare dignetur, qua-
tenus et istorum corda emolliat, et nobis gratiam ac spiritum
elargiatur ad gentem hanc melius juuandam et gloriam eius
pariter possidendam. Amen.

Viennae in Austria, 5 Calendas Maii 1555.

Indignissimus Pstis Tuae seruuS,

ERARDUS AUANTIANUS‚ LEomssNsls.

Loco superscriptionis in quarta pagina, sed ipsius Erar-
dc' mmm: Litterae quatuor mensium Collegii Viennensis in

Austria.
Alia manu: Mensis Maii. 5 Cal. Quad. Viennae.

Manet cera rubra sz'gl'lli.

