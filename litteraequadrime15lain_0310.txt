304 LITTERAE QUADRJMESTRES

uterquc magnum adiumentum habet ad arabicum sermonem
addiscendum: exercent se diligenter quotidie, cum loquendo
tum scribendo, in ea lingua: speramus hinc magnum fructum
animarum. Quapropter haec instituta sanctissimis precibus
Ρ. T. commendamus

Venerunt huc octo adolescentes Valentia vna curn fratre
nostro, quem illuc miseramus: omnes magnam ingenuitatem
prae se serunt, et amorem magnum Christo seruiendi osten—
dunt. Nonnulli eorum magnum progressum in studiis fecerunt,
iam officiis domesticis funguntur, post ad scholas mittendi.
Duos ex illo numero Messanam misimus, ac simul curn illis
tres fratres amandauimus, quorum duo inter eos, qui literis
operam dabant, antiquissimi doctissimique erant, ea de causa,
ut Messana Syracusas proficiscantur et ibi scholam aperiant.

P. Hieronymus Domenech huc cum Prorege Messana Venit,
tt, postquam P. Michael ¹ cessauit a concionando, Ρ. Hierony-
mus et P. Paulus ‘² vicissim sermones ad populum habent.

Sumus in hoc collegio per Dei gratiam collecti 41, omnes-
que bene occupati, et pro uirili laboramus ad gloriam Dei et pro-
ximi utilitatem.

Admisimus in nostram Societatem iuuenem admodum bonae
indolis, qui duos annos continuos ‘gnauiter studuit, summisque
precibus recipi contendit3 et cum per parentes non liceret (nam
cum intelligerent ipsum eius animi esse, non siuerunt illum
ad scholas uenire), captauit tempus opportunum et ad nos
clam confugit, ac in domum illum admisimus: cumque nulla
ratione posset adduci ut domum paternam ad aliquot dies re-
uerteretur, patri suo rem iudicauimus3 qui, cum uenisset, multis
conabatur efficere ut propositum mutaret, nunc magnificis pro-
missis, nunc lachrymis: sed cum amplius horam in dissuadendo
consumpsisset, nec filium commouere posset, discessit domum,
postquam reuertens adduxit secum affinem suum, qui conque-
rebatur matrem iuuenis adeo moerore confici, ut minimum abes-
set quin moreretur. Cognatus autem, qui diues admodum erat,
dicebat illum loco filii uelle habere quod ipse non haberet
filiurn masculum3 uerum adolescens, haec omnia forti spreuit

¹ P. Michael Botellus.
‘³ P. Paulus d·Aehi11is, Rector Collegii.

