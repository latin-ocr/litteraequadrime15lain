100 LITTERAE QUADmMEsTREs

Qui philosophiae vacant fratres publicas ea de causa con-
clusiones de totius dialectices ac philosophiae summa in Colle-
gio Regis habuerunt, ut idjam impleuerint,si magisterii postea
gradum suscepturi sint. Nec in ea re opinioni de se conceptae
defuerunt, quam illud potissimum auget, quod cum vno minus
anno quam externi condiscipuli in dialectica versati sint, mul-
tis tamen eos omniurn facili iudicio passibus praecurrunt. Qua
in re et in aliis omnibus similis profectus in eorum cordibus
Christum per fidem inhabitare manifestum praebet indicium.

Bernardus Japonensis 16. Kal. Augusti cum alio quodam
fratre hinc Barchinonam profectus est, vt inde, vna cum
R. Re Hieronymo Natali, Paternitatem tuam inuisat. Mirumque
est quanta hoc iter cum animi laetitia susceperit, spiritalis
profectuS, quem se non modicum apud tuam Paternitatem per-
cepturum certo sperat, desiderio accensus. Nec nos minus pro-
fecto domi quam in hoc discessu aedificauit, refectorii, et alio-
rum quaecumque injungebantur, curam habenS. Illud ei solum
magni esse negotii ac difficultatis videbatur: publice, ut'fratres,
in refectorio et errata fateri et veniam petere3 sed cum ei qui-
dam ex Patribus quantum ea ex re commodi ac Vtilitatis ema·
naret, ostendisset, semel atque iterum, injussus, veniam in re-
fectorio a fratribus petiuit, absque Patris licentia, credens id
fratres facere. Est ille quidem docilis et ad vberem recipien-
dam gratiam vasum satis aptum.

Didacus Martinez (quem, cum jam annvm cum dimidio in
Societate transegisset, Ρ. Hieronymus Natalis ex Corduba huc
transmiserat, atque apud nos duos probationis annos perage-
bat) e domo probationis in collegium est missus, seruato tamen
antea in omnibus constitutionum ordine3 verum antequam egre-
deretur, concionatus est inter prandendum frater Nicolaus opti-
me quidem, et tam ei, qui e domo probationis discedebat, quam
aliis, qui manebant, satis apposite. Finita mensa, in ejusdem sta·
tim domus sacellum ductusest, fusaque prius ad Deum ora-
tione, cjusdem domus fratres a P. Leone jussi ut discedenti
fratri preciosum aliquid, quod secum deferret, singuli largiren-
tur, cui inter alios fratres preciosam contulit magnae humilitatis
exemplo margaritam ejusdem minister ΡΝ Antonius Correa, et
ejus se genibus humiliter aduoluens, et veniam erratorum petenS.
Inde eum ad Collegii sacellum duximus, in quo, coram sacro-

