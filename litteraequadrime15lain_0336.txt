330 LITTERAE QUADRlMESTREs

cessio, cum magno huius cleri et oppidi concursu, quae res ue—
hementissime placuit omnibus, et deuotionem communicandi
non mediocriter auxit.

Distat ab hac alma domo oppidum quoddam antiquum, et
natale R.1¹¹i Cardinalis Sanctae Crucis honestatum, in quo de-
git eques Alexander, frater eiusdem Rmi Cardinalis; is, acce-
pto ex Urbe iubilaeo‚ rogauit ut unus ex nostris Patribus eo
proficisceretur, qui sibi et uniuerso populo iubilaei formam de-
clararet, concionibusque ad tantum munus digne percipiendum
praepararet. Cuius uotis annuens P. Rector et D. Gubernator,
Patrem Joannem Laurentium et me eo destinarunt.

Publicis autem concionibus et priuatis adhortationibus eo
oppidanorum animos perduxit diuina bonitas, ut paucissimi re-
manerent, qui tantae gratiae participes non efficerentur. Fuit
igitur per septem continuos dies tantus poenitentium concur-
sus, ut uix aliquid ocii superesset ad subministrandum corpori
necessaria. Nam postquam totum diei tempus in audiendis con-
fessionibus transegissemus, cogebamur etiam noctu in domo
equitis usque ad Ram horam noctis etiam confessiones audire,
vel difficultates casuum, quas multi proponebant, dissoluere:
deinde ad multam usque noctem uigilare, ut concionem in se-
quentem diem possemus praeparare.

Erat autem in tantis laboribus tantus diuinae gratiae influ-
xus, tantaque consolatio, ut nullus esset, qui uberem Dei gra-
tiam in se non sentiret. Paces ibi aliquot sunt factae, scandala
sublata, et multorum animi ad perfectum uiuendi modum reuo-
cati. Promiserunt etiam fere omnes uerbis et scriptis acceptu-
ros se consuetudinem confitendi et communicandi saltem semel
in mense: et ut huius sancti instituti deuotio perduraret, acce-
pit eques Alexander curam uirorum, eius uero pientissima con-
iux mulierum, qui hactenus religiosissime promissionem cum
omnibus obseruarunt. Nam prima dominica Martii ad hanc al-
mam domum deueniens, uerus Christi eques, D. Alexander no-
bis retulit se eo die, cum omnibus fere phanensibus, sumpsisse
sanctissimum Eucharistiae sacramentum. Hoc ipsum etiam se
fecisse eius coniux nobis retulit superioribus diebus, postquam
hic nobis cum aliis mulieribus esset confessa.

Venit etiam ad nos loci illius concionator, qui miris laudibus
tam sanctum institutum prosequebatur.

