‘233 LITTERAE QUADRIMESTRES

dierat 'praeterea philosophiam quaestionesque confessarias.
Laetatus est vehementer P. Joannes Nonius, propterea quod
in ea regione opus est hominibus peritis canendi celebrandi-
que diuina officia. Necesse est praeterea Patriarcham sacrum
facere solemni pontificioque apparatu; quare nihil poterat ei
gratius accidere. Postridie quam electi sunt venit frater Co-
nimbrica, per quem scripserat ad P. Mironem vt sibi potesta—
tem faceret proficiscendi ad Pretiosum Joannem. Frater Pa-
scualis erat Eborae: is diu praefuit pueris orphanis: videtur
maxime accommodatus illis gentibus, apud quas etiam pueri
sunt instituendi. Quamquam hos eligendos statuisset Dominus,
multis tamen largitus est desideria proficiscendi, id quod a
Ρ. Mirone contenderunt, quibus Deus pro talibus votis gratiam
nihilominus referet. Propediem speramus omnes affuturos.
Domicilia nuper aedificata omnibus sufficiunt: item eleemosy-
nae, ita ut non sit opus regiis impensis. Nauigationi necessa-
ria comparantur: praefecti nauium Indicarum vehementer cu-
piunt eos secum vehere, venientesques ad nos sese offerunt,
neque iniuria; habent enim secum, qui et sibi et vectoribus
inser-uiant. Hoc interim spatio docentur a sacerdote nostri Col—
legii‚ qui per hos dies ad nos se contulit, linguam hebraicam,
quod illis partibus videatur necessaria, propter affinitatem
quam habet cum chaldaica. ·

Locus, in quo habitamus, est admodum accommodatus et
salubris: erat, antequam huc commigraremus, desertus: adiace-
bant horti, oliueta et sterquilinia: nunc construuntur aedes
multae: oliueta vicis cedunt: curritur denique in odorem suaui-
tatis. Benedictus Deus. Referebant quidam aedituo, agentes
gratias Deo, se tum demum fuisse christianos, vbi Patres huic
viciniae commigrarunt. Multo plures confluerent, si esset tem-
plum amplius, licet non perinde angustum sit. Nunc, Deo vo-
lente, iacientur fundamenta alterius maioris, cuius aedifica-
tioni missurus est ex India Legatus Regis maximas eleemosy-
nas, praeter eas, quae Dei benignitate hic comparabuntur.
Habitabant hic antea foeminae parum honestae, quas iussit Rex
per magistratus hinc semigrare, repugnantes carcere et mul-
ctis in ordinem redigere, quod factum est3 in quarum locum
succedunt honestae familiae.

In Africa (vbi P. Joannes Nonius [fuerat], qui Patriarcha ad

