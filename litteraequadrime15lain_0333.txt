ΑΝ. 1555 327

rerum nostrarum, postremo de his, quae Diuina bonitas per
nos operari dignata est, breuitate debita ac rerum certissima
fide dicemus.

Ex Vrbe igitur profecti ad 5 cal. Decembris, tanta animo-
rum ac corporum alacritate itineris molestiam sumus aggressi,
ut ex tam felici initio feliciorem exitum facile sperare posse-
mus: quae res minime fefellit opinionem, quam R. T. Ρ. de no-
bis, et nos de ineffabili providentia Dei conceperamus. Nam
tanta erat mentis exultatio, tantus nostrorum Parrum ac fra-
trum ardor, tanta spiritus abundantia, ut per hospitia et uias
se continere non possent, quin eam, quam intrinsecus gesta-
bant, alacritatem omnibus declararent. Unde effectum est, ut
efficacibus uerbis et uiuis uirtutum exemplis non paucos ad
meliorem mentem et uitae spiritualis normam reuocarent. Con-
fitebantur alii peccata sua, alii blasphemiae uitium relinque-
bant, comburebant nonnulli nostrorum suasu turpes et lasciuas
imagines, omnes denique, quibus praedicauimus Christum cru—
cifixum, aliquid spiritualis gratiae et' consolationis recipere uisi
sunt. Reliquum uero itineris in hymnis et canticis spiritualibus
dulcissime transigebamus.

At postquam Maceratam appulimus, Rflmm' Marchiae Le-
gatum, ex praescripto Domini Gubernatoris, inuisimus, qui nos
humanissime ut charissimos filios est amplexatUS, amplissimis-
que promissionibus prosequutus. Multis etiam modis significa-
uit gratissimum sibi esse nostrum in Marchiam aduentum,
praesertim cum eo a R. T. P., cui se optime affectum declara-
uit, destinaremus.

Hoc ipsum Dominus Vicelegatus effecit, qui etiam in Fran-
·ciscanorum coenobio nobis commodissimam hospitii habitatio-
nem parari iusserat. Sed nos D. Gubernatoris sequentes consi-
lium, eadem domo, qua ipse, sumus usi, quo facilius summo
mane iter in hanc almam domum arripere possemus. Desidera-
bant interim summa expectatione nostrum aduentum Laure—
tani omnes, praesertim canonici et sacerdotes, qui, nostri ad-
uentus rumoribus excitati, feruentioribus animis nouae rei
euentum expectabant. Nos uero eodem ordine quo Rmum¹. Pro-
‘tectorem ¹ Romae inuisimus, sacratissimas Dei Genitricis aedes

 

 

¹ Cardinalem Rodulphum de Carpi.

