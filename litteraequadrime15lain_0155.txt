AN. 1554 149

exultante, dicebat. Coniux uero eius, ubi eum morbus inuasit,
ibi suae uirtutis non exiguam reliquit memoriam; distributis
enim, quos secum gerebat, nummis (gerebat autem non ualde
paucos), iis pauperibus, quos ad se uocari iusserat, et decum-
bens et moriens, in admirationem pariter suae probitatis et de-
uotionem uniuersum illud oppidum commouit. Deus autem,
qua commiseratione hos istos conseruat et promouet, eadem et
alios plerosque ad uiam iustitiae reuocat.

Doctor quidam iurisperitus, nobis ante aduersus, eousque
mutatus est, ut non illi satis sit octauo quoque die communica-
re, et, licet uxori sit obstrictus, sperat tamen fore ut illa mona-
sterium aliquod, ipse Societatem nostram, ingrediatur.

Adolescens quidam, annos natus 19, Cardinalis Messanensis
ex cognata nepos, acceptis ab uno Patrum nostrorum exerci-
tiis, huic se Societati dicauit, fierique poterit ut non multo post
Romam se conferat.

Tres uirgines monasterium ingredi statuerunt3 plures, ta·
metsi nolint idem facere, suam tamen uirginitatem Deo conse-
crarunt. Quaedam rapta e monasterio, cum esset 16 annorum,
ac postea in fornicationem duos annos uersata, facta generali
confessione, promisit se ad monasterium redire uelle, eoque
animo, ut credimus, ex hac urbe discessit. Viro cuidam et eius
uxori daemon persuaserat ut. metu calamitatum, sacramento-
rum usum prorsus negligerent, caruerantque iis iam 5 aut 6 an-
nos3 sed poenitentia ducti, accepta absolutione, et firmiores et
alacriores ad suos redierunt. Rediere quoque ad se et ad Deum
suum turpissimis uoluptatibus, id quod patens omnibus erat,
dediti; necnon etiam, qui a multis annis confessi non erant, at-
que inter hos unus fuit, qui se decem annorum spatio hoc sacra-
mento priuauerat Remiserunt alii odia, alii,quas habebant,alie-
nas uxores amandarunt. Sed haec quis possit sigillatim perse-
qui? vna uox est, multorum tamen, sibi uideri quietis aliquid et
laetitiae spiritualis sentire cum sunt in templo D. Nicolai, cae-
tera misera perturbataque uideri. Sunt etiam extra Collegium
multae confessiones auditae, tum in hospitalibus, tum in priua-
tis domibus.

Nec raro consilii petendi causa huc conuenitur‚ perque hunc
modum multa, quae inique retinebantur, sunt restituta. R.<11¹S
P. Prouincialis, missus ad tinem Julii a Prorege ut eius filiam

