AN. 1555 363

tes ad confessionem admittere uolunt: non tamen reuocant (ut
accepi) sed misere derelinquunt. In quo nonnisi uetustissimi
ueteratoris hostis primi, humani generis exitium moliti, frau-
dulentas et omnes insidias excedentes extensas plagas existi-
marem3 an non uerum, percusso pastore, disperguntur oues?

Sed summa fuit in coelis exultatio curn his mensibus ex no-
bilibus quidam animi sui labes repellere exoptaret et confessio-
nis amore flagraret, P. N. Rectorem¹ adiuit, a quo peccatorum
absolutionem per sacramentum petiit. Pater uero, qui eius sa-
lutem aeque ac suam desiderabat, suae efflagitationi, tanto ho-
nestatis decore obtectae, obstandum fore non duxit; quare ad ei
satisfaciendum se accinxit.Is tandem, confessione absoluta, do-
mum, tanto munere donatus, exultans (ut credere par est> profe·
ctus, diuinae gratiae uelleribus effultus, sub vexillo Sanctae Ro-
manae Ecclesiae uitam transigere et sub eodem animam effun-
dere posthac decreuit (recesserat enim a recto itinere Sanctae
Fidei Catholicae Romanae, et in haeresim effusus spurcissime
degebat). Itaque tum ut occasiones, quibus ad inseruiendum
nefariae haeresi atque impiae attrahi potuisset, dirimeret, tum
quo Romanis decretis a Sanctis Pontificibus sancitis se mori—
gerum praestitisset, quibus non modo non obluctari neque con-
temnere, sed eadem prae caeteris extollere (si quid praeter
Sanctae Romanae Ecclesiae traditionem extollendum ducimus
et non potius conculcandum et ut uilissimum et Catholica fide
indignum exterminandum, atque in penitiores tartari sedes de-
trudendum), ut uerus obedientiae filius constituit; 60 librorum
uolumina ad nostrum Collegium afferri iussit, in quorum ali-
quibus plura fuerant opera compaginata , eaque a diuersis
authoribus edita. Erant, R.d<³ Pater, quam optime impressa,
candide obtecta, aeque expolita atque studiose annexa, et tan·
dem ea superficie constructa, quae studiosorum animos facile
delectabant. Sed o facinus! qualem mephitim reclusa exhala-
bant! quale uirus emittebant! quantis colubris pullulabant! ple-
na falsitatum mendacia nutriebant ipso mendacio insigniora,
omni dedecore ac turpitudine scatebant3 et ne pluribus, prae-
claris erroribus condecorata, crudissimis aculeis feriebant ac
quacumque foeditate perpetrata fuerant condita; ita ut a ueri-

¹ P Joannemle Pelletier.

