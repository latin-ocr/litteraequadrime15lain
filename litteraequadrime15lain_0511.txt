ΑΝ. 1555 505

magnae consolationi tum parentibus, tum illis omnibus, qui
factum percepere. ,

Canonicus Franciscus Turris, de quo alias ad Tuam Pater-
nitatem scripsi, praebet non mediocrem aedificationem et in sua
ecclesia, et omnibus locis, in quibus uersatur. Dominus autem
illi adauget desiderium Societatem ingrediendi; impeditus ta-
men quibusdam negotiis, id in praesentiarum praestare non pot-
est. At vero in ratione uiuendi Societatis quidem est.

Dominus autem Archiepiscopus vsque adeo bene de Socie-
tate sentit, vt vel mihi iusserit audire confessionem auricularem
quarumdam monialium sibi subditarum. Quia vero percepi non
parum consolationis allaturum Dominationi suae, si eas Sorores
Vtcumque consolaremur, propterea tradidi exercitia quatuor mo-
nialium. At Praefecta, animadvertens fructum, qui inde seque-
retur, optat vt omnes subditae exercitia faciant, ea tamen lege,
vt ipsa praecedat omnes, ipsa vero efflagitat a Domino frequen-
ter dignetur mittere huc multos Patres: quae quidem (vt aiunt)
est magna Dei ancilla, et est soror Cardinalis Domini Gasparis
de Aualos, quondam Archiepiscopi huius ciuitatis.

Nouem aut decem petiere in Societatem admitti; illorum tres
sacrifici, scholares quinque, laici duo. Detinentur modo, donec
adsit facultas recipiendi eos. Alii etiam sunt, et docti quidem,
qui cupiunt Societatis esse: praestolantur tamen murmur magis
sonorum quam hucusque excitatum est. Confessiones fuere
multae et collegarum, et scholarium, et mercatorum, et iuue-
num, qui frequentant sacramenta. At numerus confitentium
crescit, quoniam Pater Ruiz, Hispali missus huc, me in audien-
dis confessionibus iuuat.

Non licet silentio praeterire charitatem simul et consolatio-
nem, qua Rmus D.nus Archiepiscopus omnes huius ciuitatis vi-
ros afficit quadam lectione Divi Pauli ad Hebraeos, quam quidem
docte, clare et proficue publice interpretatur3 ad quam praesto
est magna hominum cuiusque fere status frequentia. Est magna
profecto huius Praelati. humilitas Dominus conseruet eum et
viuificet eum, etc.

Hoc denique est, Pater mi, quod de hoc quadrimestri tuae
Paternitati hinc scribendum sese offert. Superest nunc etate
efflagitare, et a Patribus et fratribus charissimis isthic degenti-
bus, nos velint Deo obnixe commendare, quorum precibus

