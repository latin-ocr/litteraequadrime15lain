AN. 1555 215

intimum cordis sui patefecit, diuino fretus auxilio, alloquens
quosdam rem omnem compescuit, et tam magnam tempesta-
tem sedauit, atque effecit vt libenter cognati eius matrimonio
assentirentur. Quae res non paruae admirationis omnibus argu·
mentum fuit, vt et nunc ignorent multi et admirentur quo pa-
cto tam magnus ignis tam cito extinctus sit.

Aliae plures amicitiae factae sunt, et praecipue duae, in
quarum altera aliquibus imminebat periculum honoris et fa-
mae, cum essent homines non infimae conditionis, aliis vero im-
minebat discrimen vitae, quae labes ad aliquos etiam aliorum
oppidorum se extendebat, quia erant cognati et amici istorum.
Quae omnia Deus per quemdam Patrem 'nuius domus facile com-
pescuit, et, laqueos inimici conterens, in melius vertit. Fuerunt
itidem duo mercatores, inter quos magna discordiarum mate-
ries suscitabatur. Qui si discordes remansissent, tum fama, tum
bona, non solum ipsorum sed et aliorum, in periculo erant; et
quamuis, instigante inimico, multa oriebantur, quae concor-
diam impediebant, tamen, interueniente quodam patre huius
domus, Deus omnia recte disposuit atque ita negotium illis foe-
liciter cessit.

Illud non silentio praetermittendum cense0‚ venerande Pa-
ter, quod nostrum solitum exercitium audiendarum confessio-
num gratia Domini in dies augetur, et in dies numerus confi-
tentium crescit, maxime hoc sacratissimae Natiuitatis tempore,
vt me lateat an tempore quadragesimae ct in ipsa etiam hebdo-
mada sancta copiosior numerus confitentium valeat reperiri
(quod non modicae admirationis causa esse possit), cum non de-
sint oblatratores et qui verbis detractionum nos persequantur;
et quanto magis deuotioni multorum obsistere conantur, tanto
magis ipsi, tanquam ad nuptias inuitati, ad frequentandum sa-
cramenta sese inuicem adhortantur. Quod spectat ad ornamen-
ta corporis vitaeque castigationem, perspicuum est subitam in
multis fuisse mutationem. De quodam nobili fertur eum persua-
sisse vt, qui antea luxui et voluptatibus alios suo exemplo invi-
tabat, sit modo quasi virtutis speculum et in ipsa sacramento-
rum frequentatione apud nos perseuerat.

Breuitatis causa plurima praetermitto, quae Dominus per
hos minimos seruos suos dignatus est facere, vt in subleuandis
a via perditionis hominibus, qui diu in vitiis et peccatis detenti

