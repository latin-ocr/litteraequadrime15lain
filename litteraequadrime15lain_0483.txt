AN. 1555 477

des, prout eis in Domino uisum ita occurrerunt, ut plura non
obloquentes iam nunc (ut opinor) conquiescant.

Patres insuper in templo conuersarum, alter concionibus
diebus sacris, uterque etiam sacramentorum ministerio stu-
dium operamque sedulam impendunt: eoque factum est ut plu-
rimi, frequentia eorum, a lethifero crimine reuocati fuissent.
Nec ambiguum est nobis, quin Patres huic ciuitati fructum
uberiorem ferrent, si templi commoditas nobis esset oblata.
Quod quidem pari ratione, tum coniugata, tum libera hominum
frequentia continenter asserit, cuius confessiones proxime exa·
cto pascha auditas Patres nostri habuerunt: ii honestam (in-
quiunt) familiaritem ad spiritus augmentum et firmitatem ha·
buissent nobiscum contractam, si per templi aptitudinem sibi
liceret. Conuersarum namque sacras aedes, et appellationis et
- situs eausa, plerique abhorrent ac detestantur. Quidam tamen
existunt adolescenteS, qui nostra spiritualia studia constanter·
seruant.

Nos (Pater) locum inuestigantes, summam diligentiam hu-
cusque contulimus. Sed proh dolor! Quid inde? inuigilatum sane
satis3 inuestigatum uero nequicquam. Quapropter aliqui nos
reuocandos extimescentes, id pergratissimum daemoni fore con-
testantur, qui nostrum hic pernecessarium pernoscens, ab ipso
nostrae aduentationis initio, collegium istud disturbare ac di<
ruere toto nixu luctatus est. Aliquid tamen obtinere, et nunc
praecipue (mitissimi Jesu auspicio), sperandum est.

Conuersae interim moniales se in Societatis nostrae mo-
ribus meditationibusque, admota Pati-um opera, exercent, ma-
gnumque progressum faciunt. Cuius rei indubitatum habemus
argumentum, quod inter alia plurima, unde salutiferum licet
promere exemplum, illud in primis adnotatum uoluimus, quod
magnam segetem et materiam nostrae spiritualis aedificatio-
nis habere uidetur. Cum igitur quibusdam ex eis aegrotantibus
medici nullam sponderent salutem, nisi habitatione illa egres-
sis, exhilarandi animi gratia cum consanguineis aliquot men-
ses conuiuerent: cumque tum temporis Pater Rector, qui nihil
ob id pericli imminere animaduertisset, ab iisdem libenter ex-
irent necne quaesisset, ipsae vno ore Patri nostro obloquentes,
mortalium uitam Deum penes esse, eamque (dummodo expe-
diat) sibi elargiturum eis aestuante spiritu contestatae sunt.

