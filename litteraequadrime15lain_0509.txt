AN. 1555 503

Praecedentium Patris Petri Navarro litterarum latina versio ¹.
IHS

Reuerende admodum in Christo Pater.

Summa gratia et pax Jesu Christi Domini Nostri sit semper
in diesque crescat in cordibus nostris· Amen.

Quamquam pluribus quam triginta est opus ad ea praestan-
da, quae in hac urbe in obsequium Domini sese offerunt, sem-
per tamen sumus fere soli; sumus enim qui degimus hic dumta-
xat quatuor; qui quidem toto quo hic fuimus tempore, debere-
mus potius exploratores terrae quam operarii aut possessores
censeri. Quum autem hoc nostrum munus hactenus extitisse
Videtur, propterea te semper certiorem fecimus de huius terrae
bonitate, de eius fertilitate, de fructuum abundantia, de colli-
gendi fructus facilitate et praecocitate. Gens enim haec sese-
ipsam dedere multum desiderat, opemque ferre cupit, quo ciui-
tas Jerico funditus euertatur. Verbis exprimere nequeo quan-
topere ciues multorum Patrum aduentum desiderent. Quoquo
me confero, de diei aduentu statim percontantur, quod sane in-
dicio satis est, quam bene sint erga Societatem affecti. Praescr-
tim cum nihil adhuc hic actum sit eorum, quae aliis ciuitatibus,
in quibus Patres versantur, fidem et opinionem de ipsis conce-
ptam peperere. Sumus quippe hic quatuor pauimentorum ver-
sores: quorum quidem communicatione quando aedificantur, et
non pauci proficiunt, credere profecto licet, dum adfuerint, qui
eorum animos excitent, qui manus ad surgendum porrigant, fu-
turam esse multo uberiorem aedificationem simul et profectum
in obsequio Domini.

Ι Duplex est hujus versionis exemplum. utrumque autographum. unumque in du-
plici folio Primo exemplo est numerus 201, alteri 205. Secundum uniuscujusque exem-
pli folium nullo distinctum est numero.

