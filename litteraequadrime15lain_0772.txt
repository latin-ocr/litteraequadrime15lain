766 LITTERAE QUADmMESTREs

nullas, quas nobis ad sacra facienda princeps cardinalis tri-
buerat, aras et 4.0r tintinnabula huius Collegii sacrauit.

His peractis, fratre quodam itineris comite sibi adiuncto, 6.⁰
calendas Octobris ad chrismatis munus obeundum profectus
est, vehebantur autern mulis clitellariiS, et quamquam nonnulli
a Principe Cardinali valde contenderunt ne id pateretur, tamen
quia principi Cardinali Patris Episcopi consilium probabatur,
nihil efficere potuerunt, nec Deus opt. max., cuius nutu et ar-
bitrio omnia reguntur, id fieri permisit. Eo ipso die quo profe-
ctus est Pater Episcopus, fratrem, quem comitem habebat,
rogauit vt omnia quaecumque a se minus recte agi viderentur,
diligenter notaret, seque de his admoneret. Sacerdotem etiam
quemdam, quern Princeps Cardinalis cum eo miserat, obsecra-
uit ne se inter loquendum vt Episcopum sed vt sacerdotem
tantum compellaret. Sacerdos vero ille, Patris Episcopi obse-
cratione quodammodo perturbatus, modo sacerdotis tantum,
modo Episcopi honorem ei inter colloquendum tribuebat3 altera
enim ex parte obseruantia debitusque illi dignitati honos, ex al-
tera vero timor ne Patrem Episcopum offenderet, sacerdotis
animum in uarias distrahebant partes, eumque ita perturba-
bant, vt saepe in ipso medio sermone se reuocaret. Cum autem
ei oppido, quod primum in itinere est, appropinquarent, voluit
sacerdos antecedere, vt oppidanos de Episcopi aduentu admo-
neret, vt ei obuiam prodirent: at vero Pater Episcopus “ absit,
inquit, id nullo modo patiar, „ quibus uerbis facile declarauit se
ab ea cogitatione nedum a cupiditate quam longissime abesse3
quin etiam cum vellent sacerdotes frequentes eum honoris gra-
tia ex domo in templum deducere indeque domum reducere, vt
aliis Episcopis facere consueuerant, id Pater Episcopus minime
passus est, soloque sibi fratre comite adhibito, in templum ibat
domumque reuertebatur.

Quando in aliquod oppidum peruentum erat, in quo esse
xenodochium existimabat, id in quanam oppidi parte esset
diligenter perquirebat, et in xenodochiis nonnunquam diver—
sabatur3 cum autem ad xenodochium quoddam vellet diuer-
tere‚ ab eis, qui xenodochii curam habebant, Valde reclama-
tum est‚ negabantque eam esse consuetudinem, atque eum
multis uerbis admonebant, vt se in aliud hospitium, quodiam
paratum erat, conferret, at Pater Episcopus “consuetudinem

