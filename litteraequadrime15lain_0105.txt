A Ν. 1554 OC)

P. Prouincialis noster Mag. Miro peruenit. Qui suo fratres
omnes aduentu magna in Domino consolatione affecit, tum
priuatim singulos, tum omnes simul alloquens, et uno atque xx
diebus (quos apud nos commoratus est), quotidie fere de rebus
spiritalibus ad fratres, magna cum ipsorum consolatione ac in
Domino aedificatione, familiarem sermonem habens. Intra quo·
rum etiam dierum tam breue spatium illa, in quibus dubii ali-
quid inesse videbatur, ad singulorum ministeria in maJ'orem
Diuini Nominis gloriam exequenda, Diuino fautus auxilio, ex-
pediuit. Atque ita actum est vt, omni ambiguitatis anxietate
remota, summa semper cum animi pace, tam literariis quam
spiritalibus exercitiis et Vacauerint et vacent fratres. Diebus
veneris P. Leo tam ad nos, qui in Collegio, quam ad illos, qui
in domo probationis versantur, domesticam ac familiarem con-
cionem habet. Aliam item ejusmodi alius Pater singulis men-
sibus de obedientia.

Diebus uero festinis a coena, quietis jam peracta hora, tem-
pus aliquod collationibus spiritalibus impendimus. Atque his
quidem deuotionis nostrae adminiculis vtimur, R. in Christo
P.1‘, praeter solitum orationis tempus et conciones, quae in re—
fectorio habentur, ac alia, quae ex superiorum tum permissione,
turn consilio, sancte pieque fratres exercent.

P.r Georgius Serranus, percursa iam circa Julii finem Trini-
tatis materia, Incarnationis mysterium 3.0 Kal. Augusti aggres-
sus est. Cui lectioni ut prosperus successus clementissimus
Dominus daret, qui ipsius erant discipuli, Patres, in ejus myste-
rii commemorationem sacrum fecere3 fratres uero, ejusdem
discipuli, Dominum singuli ea de re obsecrantes, nouisque ac·
censi desideriis ad id, quod Dominus largiri dignaretur, prompto
animo suscipiendum, iisdem missis interfuerunt. Neque solum
in hac lectione, verum et aliis omnibus constitutionum ordo
semper seruatur.

Praeter casuum uero conscientiae (quae in Collegio nostro
habetur) praelectionem, nonnulli etiam ex nostris in vniuersi-
tate aDoctore Morgouejo, canonum in eadem vniuersitate lecto-
re, caput‚ cujus initium est, OMNIS VTRIUSQUE SExus, de poeni-
tentia, audiunt. Est ille quidem vir certe eruditus et qui, va-
cationum transacto tempore, primae cathedram praelecturus
sit. Cujus ex lectione non mediocrem fratres fructum colligunt.

