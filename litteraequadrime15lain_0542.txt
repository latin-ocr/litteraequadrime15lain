536 LITTERAE QUADRIMESTRES

sic exterruit, ut omnes ab huiusce lusus genere deinceps absti—
nere, uitamque in melius commutare pollicerentur, idque non-
nulli certiori lachrymarum testimonio confirmarent.

Nobilis quidam florentinus, 12 annos militiae stipendia se-
quutus, 50 aut 60 homicidia perpetratus, nunc ad Deum ex
animo conuersus, Patrique Joanni Baptistae confessus, in eius
praesentia Deo quodammodo uouit Religionem ingredi, quo
delicta commissa deploret: multis etiam spiritualia exercitia
proposita fuerunt. Haec sunt quibus assueuimus.

Aliud quoque pietatis onus praeteritis diebus charitas nobis
iniunxerat. Cum enim in summa annonae caritate, maxima
egenorum multitudo in hanc urbem confluxisset, ut tantae pau·
pertati aliqua ex parte subueniretur, Dux magnum frumenti
numerum contulit, ex quo panis confecti unciis 6 singuli pau*
peres donarentur: ad hanc uero largitionem 4 vrbis loca fue-
rant constituta, in quorum singulis ad 3 millia quouis die con-
stipari solebant. Huc igitur ex nobis aliqui crebro itabant, quo
rudioribus in christiana pietate signum crucis, orationem do—
minicam pariter et Angelicam cum Symbolo Apostolico et
Salue Regina explicarent, et omnes ad christianam uitam hor-
tarentur. Saepe etiam magna audientium tum attentione, tum
fructu, concionabantur: ita enim uerbi Dei auditione interdum
mouebantur, ut ad hoc opus nos ipsi multarent, et inter audien-
dum lachrymas funderent. Imo contigit ut mulier quaedam, ue-
hementius uerbi Dei gladio icta, continere se non potuerit, quin
palam se scelestum facinus admisisse exclamaret, ideoque se
Dei misericordia indignam: sed eadem ab eo Patre ex nostris,
qui tunc concionabatur, consolata est, et eodem die, audita eius
confessione, peccatis omnibus absoluta. Praeterea cum Ducis
vxor ¹ nobis aliquot aureos nummos tradidisset, quibus aliquo-
rum paupertati iremus obuiam, multi egeni in nostrum templum
singulis diebus conueniebant, ut aliquid assequerentur. In quo-
quidem tam pio munere praestando R. P. Laynez sese cum re—
liquis Patribus et fratribus nostris exercebat: eadem enim ra-
tione docendi domi utebamur, qua nos usos foris ante dicebam.
Inde mirabantur pauperes quidam dicentes, cum alii conciona-

t Eleonora de Toledo.

