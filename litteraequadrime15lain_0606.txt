600 LirTEuAE QUADmMEsTREs

dio huius Patris. non solum eam, imo vitium detestatus cst3 sed
cum primum licuit, patria cessit: nec id demum praetereundum
censui, puella enim quaedam ardenter cupiebat perpetuam vir-
ginitatem Deo consecrare, quam parentes· conabantur avertere,
at illa hunc patrem spiritualem consuluit, et eius fidei se credi-
dit, quae postea, omnium parentum consensu, quod prius animo
decreuerat, confirmauit.

Rector Collegii, vt hactenus consueuit. in doctrina christia-
na perseuerat, magno auditorum applausu et animorum profe-
ctu, qui etiam fratres mira dexteritate dirigit3 cuncta denique
domi, ac foris, industria, atque sapientia, ponderat, disponit.
moderaturque: qualis itaque vir sit, satis compertum est omni-
bus. Praeterea alius Pater, qui doctrinam paruulis cantillat, de-
tentos in carcere diebus festis eam docet, ex quo vberrimus fru-
ctus colligitur, ludos quibus oblectantur prohibet, juramenta et
maledictiones atque conuitia reprehendit: aliqui eorum confi-
tentur; tribuit illis Rosaria Virginis Mariae3 eos demum modis,
quibus potest, ad patientiam commouet, et solatur. Modo insu-
per apud nos tres in exercitiorum nostrorum palaestra sese
exercent. Duo praeterea sacerdotes iuuenes Societati adiungi
exoptant.

Haec sunt, R. R, quibus occupamur; in confessionibus etiam
audiendis, tum domi, in templis, atque in priuatis aedibus3 cre-
scit denique in dies numerus communicantium. Hisce et aliis
huiusmodi, quae persequi desinam, occupamur, atque nos
omnes, vt longe his graviora aggrediamur, precibus R. V.“a0
plurimum commendamus. Vale.

Valentiae, Kalend. Septembris 1555.
R. Vssfae inutilis seruus,

ALFONSUS LocANus.

In secunda pagiua llaec lautum leguntur, alsa tamen mann
exarata: 1555. Valentia. Quadrimestres p.i Septembris.

