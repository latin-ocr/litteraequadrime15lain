240 LITTERAE QUADRmsssTREs

Qui litteris humanioribus nauant operam, diligenter memo-
riam excolunt stilumque exercent. Qui Vero in philosophia ver-
santur, disputationibus et colloquiis arti conuenientibus assidue
tractant, singuli denique pro facultate et studio nituntur (vt
cum Horatio loquar) optatam contingere metam ¹.

Caetera etiam instituti officia, quae ad salutem animarum
conferunt, continua qua possumus diligentia et omnium Vtili-
tate ac salute, cum priuatis exhortationibus, tum etiam confes-
sionibus audiendis, exercemus: perpetuo Sanctum Germanum '²
diebus festis frequentamus, quo, qui flantibus procellis defece-
rant ³‚ iam illis quodammodo sopiri incipientibus, cateruatim
recurrunt, alios secum pertrahentes, tantaque est saepe frequen-
tia, vt confessarii omnes audire non sufficiant, quamuis ante au-
roram incipiant, nonnulli taedio victi abeunt; alios reuocant
studia et lectiones, quae tunc temporis in collegiis celebrantur;
alios autem, qui nondum suauissimos hos fructus degustarunt,
quaevis molestia, aut maligni spiritus salsa persuasio repellit,
accedensque extrinsecus frigus igniculos internos nondum sa-
tis accensos facile vincit ac superat.

Qui vero jam exercitatos habent sensus propter diuturnum
in hac arena certamen, tantos in via Domini fecerunt progres-
sus, vt murum sese pro domo eius obiicere non dubitent, nec
aliorum scelera publicosue errores palam priuatimque arguere
etiam cum vitae periculo reformident.

Mirum est certe in juuenibus tantam videre animi constan-
tiam, christianae religionis et Dei gloriae zelum: quoscumque
aberrare percipiunt, solerti diligentia in viam rectam reducere
nituntur. Quosdam ctiam videas , qui pinguibus sacerdotiis
obruti, praetextu studiorum et quorumdam doctorum consilio
freti, sese a persoluendis statis precibus liber0s iudicarent. Jam
vero cimmeriis huiusmodi tenebris veritatis lumine profligatis,
non solum preces quotidianas diligenter persoluunt, sed etiam
sacram synaxim summa cum deuotione frequentant, vitae prae—
teritae miserias deflentes, quare eos quondam veros Christi mi-

 

* Epist. ad Pisi, v. 412.

‘2 Sancti Germani templum.

³ Sermo est non de iis solum, qui a Societate defecerant(Vide supra, t. 11, pag. 662),
sed dc iis etiam quia nostrorum consortio frequentando, exortis turbationibus perter-
refacti, destiterant. (Vide POLANCI Chron„ t. lv, pag. 318, n. 681.)

