ἐἴ

ΑΝ. 1553 ζ·

Praecedentium fr. Hieronymi de Ripalda litterarum latina versio ¹.

Iesus

R.d0 in Christo Pater.

Gratia et pax Christi, etc.

Aliqua se mihi offerunt, quae diuina bonitas his quatuor
proxime elapsis mensibus per Patres huius Collegii operari
dignata est, ad Christi gloriam illustrandam scriptu digna. In
quibus recensendis a R.d0 Patre nostro D. Baptista auspican-
dum putaui. Is (ut alias scripsimus) singulis diebus dominicis
omnibusque fere diebus festis, maxima cum audientium fre-
quentia et applausu, concionatur. Cuius animi dotes huic
obeundo muneri accommodatae quot et quae sint, quoniam
est iam Reverendae Paternitati tuae per alias epistolas signifi-
catum, in praesentia subticebo. Id tamen unum dictis adii-
ciam: mirum esse quantum eius in dicendo libertas magis ex-
crescat in dies, quamque conciones eius sint populo gratiore&¹
quod uel hoc uno testimonio, quod subiiciam‚ compertum erit.
Sunt quidam generosi uiri, inter primates huius civitatis, gene-
ris nobilitate clarissimi, erga Patrem mirum affecti, eiusque
doctrinae non minus addicti, qui die quadam in cellam eius, eo
non praemonito, introeuntes, se statim ad pedes eius abiece-
runt, per Dei amorem obnixe postulantes aliquarum concionum
exemplaria sibi tribueret, quod ut faceret libentius. eum incita-
bant se inde magnum commodum reportaturos asseuerantes.
Nam uix (aiebant boni uiri) credibile est, Rae Pater, quam, te
audito, fuerint animi nostri in Dei ac uirtutis amorem accensi.
Hoc quantae fuerit humilitatis spiritualisque profectus indi-
cium, iis puto satis esse cognitum, qui sortem eorum ac sangui-

nis claritatem perspectas habent.

¹ Autographum in duplici solio, nn. 454 et 457.—Quaedam in hac versione, ut legen-
ti facile patet, magis declarata sunt quam in hispano exemplo.

