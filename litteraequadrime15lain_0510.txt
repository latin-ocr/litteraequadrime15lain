504 LITTERAE QUADRIMESTRES

ln quadrimestri autem hoc octo sunt exercitia tradita, quo-
rum unus, qui sacrificus est sacelli regii, magnam de se caeteris
aedificationem et exemplum virtutis praebet. At reliquisset mun-
dum et omnia, quae in eo sunt, si parentes (quibus est addictus)
sibi impedimento non extitissent. Caeterum, quamuis ita se res
habeat, ea est hominis religio, id studium serviendi Deo optimo
maximo, vt nullum non lapidem moueat, quo ordinem et inte-
rioris hominis considerationem, quantum fert suus status, ob-
seruet. Juuenis praeterea quidam, mercatoris cuiusdam filiuS,
peruersus quidem, et mirum in modum ludis chartarum dis-
tractus, publice concubinatus, qui parenti ducentos atque ter-
centos simul ducatos aureos surripere non est veritus, cuius
quidem surreptionis causa fuit captus et publicum carcerem in-
clusus: hie, inquam, fuit maximis muneribus a diuina munifi-
centia affectus. Pater enim, cum e carcere filium liberasset, eum·
demque domum secum adduxiset, compedibus eum tradidit, qui-
bus antea propter similes excessus fuerat detentus⁰ Accersitus
sum ad visendum iuuenem, quem dum conuenissem‚ rogaui pa-
trem sineret filium venire mecum ad collegium, quo posset filius
confiteri quiete peccata, erat quippe tunc Hebdomada Sancta;
siuit tandem pater, quamuis nemini tunc nisi mihi commisisset.
Venit itaque iuuenis mecum, animo autem (ut ipsum dixisse fe-
runt) aufugiendi per tecta, quando aliunde non pateret fuga
Verum mansit apud nos quadraginta dies, omnino reluctante
inclinatione sua: aiebat enim ipse, quod sufficeret nemo ad deti-
nendum ipsum inclusum octo dies. Quoniam neque compedes,
neque portae, neque parietes, possent illum detinere: omnia nam-
que infringebat quando a patre sic trudebatur, et tandem ausu-
giebat. Statuerat praeterea ter abire hinc. Dominus autem verbis
et operibus, quae illi praestitimus, largitus est ei gratiam ne hinc
discederet: quod ipse valde multumque miratus, dicebat: quid-
quid ego antea decreueram facere, nisi Deus ipse, alius obstitis-
set nemo. ltaque ipse Deus, propter suam bonitatem, discessum
cius impediuit. Hic vero 40 diebus fecit exercitia. Confitebatur
et recipiebat sacratissimam Eucharistiam singulis dominicis die-
bus. Post quae, in remedium animae suae, constitutum est iret
Corduuam, daturus ibi operam literis in Collegio nostro, quo,
iam profectus, studet, studium autem tantum abest vt antea di-
ligeret, vt ne audire quidem vellet. Fuit huius iuuenis mutatio

