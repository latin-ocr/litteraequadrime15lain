A Ν. 1555 563

studio insistere. Legibus praescriptis omnes sese submiserunt,
quibus praecipitur sub poena constituta ne in scholis omnino
iurent, neue illuc inferant scurrilia seu inhonesta scripta, et in
summa, ne uerbo uel facto praeter honestatem quicquam agant.
Utuntur autem praeceptore fratre nostro Philippo ¹, ad id mu·
neris ualde apposito. In confitendo et sacrum audiendo com—
munem in omnibus sequuntur regulam.

Magnum sane applausum et fauorem populi videtur conci-
liare nostris scholis recitatio doctrinae christianae, quam ii
puelli, qui sunt ex inferioribus locis scholae nostrae, exercent
germanice in templo nostro mox finita concione germanica.
Quis autern profectus omnium, qui partim ex confessionibus
menstruis, partim ex ordinariis quibusdam lectionibus sacra-
rum rerum proueniat, facile potest coniicere qui ipsorum prae-
ceptorum in docendo attendit diligentiam et puerorum in di·
scendo studiosam alacritatem. Fidem huius rei haud obscuram
faciunt tres adolescentes, qui ex honestis parentibus nati, cum
sublimiorem locum in suprema classe scholae nostrae adepti
essent, Societati nostrae se deuouerunt‚ et in festo Deiparae,
Assumptionis Virginis, Pragam uersus D. Canisium ἓ secuti
sunt, ut ubi (sic) fratres ex Urbe Roma uenturos excipiant, et
pariter cum illis (si obedientia permiserit) in nouo illo Collegio
sedes obtineant. Et quemadmodum haec nostra schola crescit
fama et bona opinione, ita facile colligitur et numero scholasti=
corum in dies maiorem fieri, quorum multitudo iam 300 et S,
fratribus nostris iunioribus exceptis, complectitur.

Nunc uero quaedam ad alteram partem huius epistolae perti-
nentia breuiter expediam. Maior solito populi frequentia nunc
audit in nostra ecclesia D. Doctoris Goudani ³ ordinarias con-
ciones, quod nobis clarum est signum eas optato fine minime
frustrari, tametsi certum sit illuc uenire quosdam solo calum-
niandi studio, uti iam aliquoties docuit quorumdam haeretico-
rum impatiens furor eo in loco ueritati palam obmurmuran-

tium.
’ Verum uniuersa, praeter caetera praeclara testimonia, la-

 

¹ Hujus cognomen nondum reperire valuimus. Cf BRAUNSBERGER‚ Canisii epistulae
et acta, t. ι, pag- 415.

² P. Petrum Canisium.
⁵ P. Doctoris Nicolai Goudani.

