ΑΝ. 1555 335

ob daemonis potestatem per aliam uiam dilaberetur, missi sunt
etiam alii 6 bini, qui ad ianuam oppidi, in medio itinere, et in
loco ad exequutionem tam insolentis discursus destinato, eas
praestolarentur paratis ad id concionibus. Caeterum praesen-
tientes concionatorem velle ¹ impedire, uel non
exiuerunt, uel egressae iam, domum confusae redierunt. Eua-
serunt tamen per aliam viam concionatoris manus nonnullae,
quas nos ad portum deprehendentes saltem effecimus ut pro-
mitterent nihil se indecorum aut indecens commissuras, quod
effectum est, non sine intuentium admiratione.

Multi etiam apostatae ad intermissam uiuendi rationem post
exequutionem salutaris poenitentiae sunt reuersi. Nonnulli
etiam, ex mundi tenebris soluti, relictis omnibus, se totos in Dei
obsequium consecrarunt. Ex exercitiis spiritualibus non pauci
sunt in hac sancta Domo ad perfectionem euangelicam promo-
ti, ex quibus nuper tres se Societati adiunxerunt‚ praeter alios
quinque, quos R. T. Paternitas in fratrum consortium dignata
est cooptare.

Haec sunt, R. Ρ., quae diuina bonitas, per nos inutiles tuos
filios, hoc quadrimestri dignata est operari in hac noua uinea
coelestis agricolae, quae maiora fuissent, si abundantissimus
influxus coelestis gratiae instrumentorum uilitate impeditus
non fuisset. Speramus enim orationum tuarum praesidio a no-
bis uberiores fructus in posterum prouenturos. Vale, Pater in„
X.⁰ obseruandissime.

Datum Loreti, 8 idus Aprilis 1555.

Ex commissione R. P. RectoriS.
Tuus indignus in Xpo. filius,

RAPHAEL ROERA.

¹ Hic sunt duo verba, quae charta detrita legere non permittit.

