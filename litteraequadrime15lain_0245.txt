AN. 1555 ‘239

OCOXLIV

Nicolaus Bellefille,
Ex commissione Patris Paschasii Broet,
Patri Ignatio de Loyola.
Parisiis 2 Januarii 1555 ¹.

Jesus

Gratia et pax Domini nostri Jesu Christi sit semper cum
omnibus nobis. Amen.

Juxta sacrosanctae obedientiae praescripta (R.de et obser-
uandissime Pater), eorum, quae in celeberrima parisiorum aca—
demia a nobis gesta sunt, R.dam paternitatem tuam certiorem
reddere, quanta poterimus breuitate conabimur: quae leuioris
interim videntur momenti silentio praetereuntes, ab ipsis dome-
sticis narrationem inchoabimus, quorum, quamuis angustus sit
numerus, nec ita accrescat vt aliis in locis, in quibus omnes
summo studio Institutum nostrum comprobant et amplexantur,
eorum tamen bona indoles, probitas ac modestia, non exiguos
pollicentur fructus, vt qui totis viribus dignos et pares suae vo-
cationis fieri contendant, eam namque, quae virtutum omnium,
potissimum autem totius religionis, fundamentum est ac basis,
obedientiam, tamquam veram matrem colunt et venerantur, quo
fit vt in virtutibus et litterarum studio omnem spem expectatio-
nemque longe superent, quorum etiarn honesta conuersatio ad-
uersariorum compescat ora, a vitiis alios deterret et ad meliora
pellicit, et quamuis exteriori cultu a saecularibus non discre-
pent, eorum tamen interior ornatus ipsos facile a caeteris omni-
bus discernit. Ita enim in eis diuina relucet gratia, vt neminem
latere possit a quo praeceptore instituantur.

¹ Autographae, ab ipso Nicolao Bellefille exaratae, duplici folio, n. 319 bis repetito.

