102 LITTERAE QUADRmasTREs

tanto diuini honoris zelo accensi. vt nihil quod reprehensionem
mereatur, impunitum abire patiantur. Quibus tam propitium se
hac in re Dominus exhibet, ut multa eorum causa et declinen-
tur mala, et bona ingentia subsequantur. Quod totum Socie-
tati (quam ad hujusmodi exequenda Dominus se legisse vide-
tur) acceptum referunt. Eademque ratione, ubi quid in rebus
spiritalibus necessitatis occurrerit, aut eos, qui hujusmodi
egent praesidio, recta statim ad nos mittunt, aut certe nos ad
hujusmodi ferendum subsidium continuo euocant.

Coepti sunt a Lusitanis, superioribus diebus, in quibusdam
turcarum triremibus a Regis classe superatiS, multi captiui
christiani, quorum in remigando opera turcae Vtebantur. Ex
quibus cum duodecim jam in patriam quisque suam hac remea-
rent, eos ad nostrum Collegium misericordiae fratres miserunt,
ut in rebus ad ipsorum salutem pertinentibus aliquid eis con-
ferremus subsidii ac consolationis: cujus rei causa peccata
omnes fassi sunt; quibus, praeter spiritalis cibi administratio-
nem, corporalem etiam propter eorum inopiam largiri oportuit,
quem, eis inseruientes, tum P.r Rector, tum alii Patres submi-
nistrarunt. ⁷

Quidam in hac nostra vrbe tanto peccatorum suorum affe-
ctus est terrore, atque ita a daemone iam ei nullam esse veniam
persuasus, ut omnino de misericordia diuina desperaret. Qua
daemonis persuasione impulsus, variis saepe modis sibi ipsi
necem afferre conatus est, nunc-veneno exhausto, nunc laqueo,
semel etiam in praealtum se puteum praecipitando, vitam finire
statuens, Quae cum quominus exequi posset fuisset impeditus,
bis (idem quod antea parans, sed a clementissimo Domino li-
beratus) venenosum quiddam deuorauit. Neque hoc contentus,
8 aut 9 diebus eodem consilio aliud quiddam jejunus exhausit.
Ac demum et corpus et animam suam diabolo tradidit. Qui ct
(permittente Domino, ut ipsi cooperaretur in bonum) tantis eum
coepit doloribus vexare, ut mirum profecto esset. Cumque hoc
quibusdam innotuisset religiosiS, ad nostrum eum Collegium
miserunt. Vbi quo laboraret morbo cum intellexisset P! Leo,
factum est misericordia diuina, Patris ipsius medio, ut, confes-
sione prius facta, tum a corporis doloribus, tum ab animae ma-
lis, liberaretur. Quam nunc eamdem retinet et corporis et ani-
mac salutem, certo sperans eidem se perpetuo deinceps Domi-

