482 LITTERAE QUADRIMESTRES

Conuersae interim moniales se in Societatis nostrae spiri-
tualibus exercitiis, admota Patrum opera, exercent, magnum-
que progressum faciunt. Cum quibusdam ex eis aegrotantibus
medici nullam sponderent salutem, nisi ex habitatione illa
egrederentur exhilarandi animi gratia cum consanguineiS,
ipsae uno ore mortalium vitam Deum penes esse, eamque (dum-
modo expediat) elargiturum eis, aestuante spiritu contestatae
sunt. Atque praesidio diuini numinis munitae, pro nihilo habi-
tis mundi commoditatibus, animaduertentes arduum esse, cum
regulis draconibusque habitando, sese integras seruare Chri-
sto, medicorum consilium exploserunt, commorique in reli-
gione potius inter suas in Christo sorores maluerunt statuerunt-
que, in maximaque rerum diuinarum cognitione, sui ipsius de-
spectione et spiritualis gaudii perfusione, morbi afflictionem
aequo animo perferunt.

Paschate proxime delapso non exiguum confitentium nume—
rum ad Dominum Episcopum Dominumque Inquisitorem Pa—
tres nostri missum curarunt, ut quosdam fidem impugnantes
denunciarent deferrentque. Hic namque promulgata fuit ex—
communicatio in illos, qui, hominem haeresi adhaerentem
scientes, non statim retegerent apudque judicem deferrent. Sed
heu mortalium temeritatem! execrandam arrogantiam! quot et
quos humani generis pessimus hostis in hanc excommunica-
tionem misere prolabentes inuasit ac deuastauit! Qui nonnun-
quam, nostrorum Patrum adhortationibus occurrentes, se mal-
le Sanctorum ecclesia viduari, quam hominum gratia orbari
respondent. Orandum pro eis etc.

Mutinae, V idus Maii 1555.

Per nostri R. Ρ. commissionem.

Tuae obedientiae indignissimus filius,

JOANNEs IGNATIUS.

