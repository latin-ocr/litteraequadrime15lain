380 LITTERAE QUADRIMESTRES

CCCLXX

Marcellus (de Salazar?)
Patri Ignatio de Loyola.
Hispali, 23 Aprilis 1555 ¹.

isis

Gratia et pax Domini nostri Jesu X.i sit semper nobiscum,
Amen.

Feruens amor, quo ab isto collegio literas recipiendi tene-
mur, est in causa quod sero ad nos deferri semper videantur.
Laudamus tamen Dominum, rerum futurarum opportunitatem
expectantes, cum praesentium moram videamus.

Vndecim aut duodecim, quos Hispalis, gloria Deo, incolu-
mes habet, spiritualia munera, per Patres nostros incoepta, pro-
sequuti sumus. Ingens populus ad percipiendas contiones con-
uenit adeo ut opus sit multis, qui locum commodum auditioni
parare sibi volunt, ante lucem vna aut pluribus horis surgere,
aliter carituris sede, vnde placide audire possint: cuius rei
gratia nuper contigit ut, curn januis ecclesiarum ingressus non
pateret, per culmina vicinorum aperiretur aditus et sacerdoti—
bus et aliis probis viris; funduntur lachrimae, quod nouitatem
huic ciuitati per se ferre videtur; quod auribus accipitur in

¹ Autographae duplici in folio, primo n. 521, altero non numerato.-1n iis tantum
subscriptio, indignus et inutilisfilz'us in Christo † Marcellus, est manu ipsius Mar—
celli; caetera illius sunt, quam primo loco descripsimus supra, pag. 376, annot. 1.—
Hunc autem Marcellum fratrem esse Marcellum de Salazar suspicamur quidem, sed
affirmare certo non audemus. Salazar enim non Hispali sed Cordubae anno praeceden-
ti versabatur; quamvis a docendi munere ibi, valetudine non bona impeditus, cessavit
(cs. supra, pag. 58). et sorte Corduba Hispalim missus est.

Tandem fatemur has litteras vere non esse nisi latinam praecedentium versionem,
etsi satis liberam: eas tamen hic distincto numero et loco transcribere non dubitamus,
quia in paucis, licet minimis, differunt, et ab alio subscriptae sunt.

