AN. 1553 565

Hinc facile liquet quantum labor nostrorum conferat ita perni-
ciose errantibus, dum tamin concionibus, quam in confessioni-
bus viam salutis fideliter ostendunt iamdiu non intellectam.

Dabit ueniam Pater-nitas tua uerbositati meae, si paucula
exempla subdidero. Anno XXIX cum ingrueret ad obsidendam
hanc ciuitatem maximus ac formidandus ille Turcicus exerci—
tus, demandatum est destrui Monasterium Franciscanorum de
Obseruantia, quod non procul a ciuitate situm erat, ex quo fra-
tres ipsi uix quicquam exportare et saluare rerum suarum po-
tuere; ita conturbata erant omnia ob terrorem hostis iam vi-
cini. Unde sactum est ut ipsi milites viennenses fere illud totum
diripuerint , alioqui optima supellectile instructissimum. Ex
-qua praeda mulier a milite quodam uaria templi ornamenta
accepit, quae licet dubitaret an tuta conscientia posset illa re-
tinere, et in usus prophanos conuertere, 'non tamen ad restitu-
tionem ullus conscientiae scrupulus aut ulla confessio eam pro—
mouit, donec his diebus ab uno sacerdotum nostrorum edocta
esset quod nullum ius in eam suppellectilem, siue donatione,
siue venditione, acceptam, obtinuisset unquam: laeta igitur
haec mulier de cognita melius ueritate, quicquid huiuscemodi
rerum apud se adhuc extabat fideliter Patribus eiusdem mona—
sterii (qui nunc in ciuitate commorantur), apportauit, uti nu-
dius quartus Rdssss P. Guardianus, personaliter huc ueniens, no-
bis renunciauit, de poenitentia mulieris quam de recuperata
suppellectile multo laetior.

Alia quaedam, uiuente quidem marito honesta matrona, eo
⁴autem defuncto cum quodam praediuite viro aliquot annis tur-
piter vixit. Haec, cum longius ille peregre esset profectus, nacta
scilicet maiorem quam antea opportunitatem, animum adiecit
ut cuidam nostrorum sacerdotum Vulnera animae suae rete—
geret, et salutare consilium remediumque opportunum postu-
laret. Haec igitur, cum magna turpitudinis suae confusione,
vitam male actam prorsus in confessione detestata, sacram
*communionem in confirmationem sui propositi feruide susce-
pit, et nuptura cuidam honesto viro (qui eam in coniugem po-
stulabat) ab ipsius moechi consortio se omnino separauit.

Sed breuitatis studio de plurimis taceo, quos colloquia fami-
liaria nostrorum et confessionis remedia, tam erroribus circa
fidem, quam alterius generis vitiis liberarunt.

