712 LITTERAE QUADRIMESTRES

rus. Nam cum rarum sit his in regionibuS, etiam magnis diebus,
excepto paschate, confiteri et communicare, plurimi tamen ad
nos confitendi et communicandi gratia frequenter accedunt,
praesertim mulieres. Inter quas fuere nonnullae, quae, post-
quam nostris confessae sunt, impudicam quam cum alienis ui-
ris traducebant vitam, prorsus abdicauerunt, ac propriis recon-
ciliatae viris magna nunc cum tranquillitate viuunt3 aliae erro-
res prauos, quibus male persuasae hactenus adhaeserant, a no-
stris instructae, reliquerunt, et vt ante consueuerant, ieiunia ac
alia pia christianae religionis opera denuo excercent, licet non
parua cum difficultate, quemadmodum et plurimae multis cum
lachrymis sunt nostris fassae. Si quando enim ieiunant aut con-
fitentur crebrius, a multis deridentur, ita vt hac ratione pleri-
que cum Nicodemo ad confessionem et colloquia nostrorum non
nisi furtim accedere audeant.

Male enim apud vulgus audimus, postquam concionatores
quidam huc accesserunt, qui placentia populo proponunt et
quacumque ratione possunt nos cunctis exosos reddunt. Haec
autem fieri Vt maxime propter hunc populum dolemus, ita no-
stra ex parte gaudemus, quod digni habeamur aliquid aduersi
pro nomine Christi pati. Non enim solum verbis nos clam lace-
rant, sed et lapidibus fenestras cubiculorum nostrorum ac tem-
pli confringunt. In summa id multi contendunt ac moliuntur vt
Jesuitae (sic enim nos appellant) quamprimum hinc expel-
lantur.

Caeterum, quo magis conatur daemon per suos satellites fru-
ctum bonum impedire, nostrorum aestimationem deprimendo,
eo magis apud probos bene audimu5‚ ac fructus pietatis crescit.
Nam et sacra nostra quotidie plures accedunt, et sacramenta,
vt diximus frequentant longe crebrius. Sed nolo his diutius im-
morari vt pietatis officia a nostris exhibita nonnulla breuiter
subiungamus. Frequenter ad infirmos accersuntur nostri, qui-
buscum et pernoctant subinde, et salutiferis eos sacramentis
muniunt magna cum ipsorum consolatione et aliorum aedifica-
tione. Fuit et in aula Sere.111ae Reginae Bohemiae ¹ quidam
Turca aetate iam prouecta, qui a quodam fratrum nostrorum
catechizatus et multis adhortationibus in Domino confirmatus

¹ Vide supra. pag. 390, annot. J.

