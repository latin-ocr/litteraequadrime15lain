AN. 1554 137

R.m0 Cardinale interrege ¹ designati, magnam summam pecunia-
riam elemosynarum pro extruenda collegii domo collegerunt.
Huic, quo commodius aedificemus, quatuor mille supra quin·
gentos ducatorum, liberalitate Imperatoris (a quo et alios sex-
centos annui redditus obtinuimus), accesserunt. Collegii funda-
menta iam demum, utcumque iacta, ad fastigium anhelant,
quandoquidem summo ΚΜ Cardinalis in nos studio ciuitas haec,
cx aerario publico bis mille coronatorum elargita, alia quatuor
donare obnixe contendit: quoque facilius id fiat, consilio com-
municato Imperatori, literas misit, quibus pleno ore laudes
nostras depraedicans, postulat eam, de qua dictum est, largitio-
nem facere sibi licere. Sena haec millia aedificio collegii desti-
nantur, cuius fundamenta, iam demum utcumque iacta, ad fasti-
gium anhelant. Sed quia, aedibus comparatis, si caetera neces-
saria desint, nihil, aut certe modicum quid eorum, quae haec
sibi de nobis pollicetur ac passim experitur, confici posse aduer-
tit, per easdem poscit sexcentos aureos annui census assignare
posse. Hic popularis in nos fauor. Quod si priuatorum studium,
pollicitationes, recensere paremus, epistola in librum excresce-
ret. Dici profecto non potest quam paterno affectu uniuersa ci-
uitas, et praecipue uicini nostri, erga nos affecti sint. Conciona-
tum est non sine fructu ad calendas usque Augusti; quin et circa
idem tempus a caeteris omnibus literarum exercitamentis, tum
ob aestus pene intolerandos, tum ob ingruentem aedium muta-
tionem, supersessum fuit.

Sed quoniam hie opportune in mutatarum sedium mentio-
nem incidimus, non omnino abs re fuerit et de his paucula
subiicere. Pridie igitur Assumptionis Virginis Matris, in nos-
tram domum, conductitia relicta, commigrauimus. De qua id
unum dico, opportuniorem instituto nostro dari, imo ne optari
quidem, potuisse: in ipso enim ciuitatis umbilico sita est. Tem-
plum habet non omnino immensum, nostris tamen usibus non
importunum. Praeterea spatium quoddam uastum, muro cras-
sissimo eodemque marmoreo cinctum, templi aedificio non
multo post, permittente Deo, destinandum. Fratres omnes tum
corpore tum animo incolumes sunt, et pro se quisque spartam,
quam nactus est, sedulo adornat. Magna et quotidiana spiritus

¹ Petro Pacheco, Neapolitano Prorege.

