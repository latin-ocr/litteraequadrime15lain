’250 LITTERAE QUADRIMESTRES

OGCXLVI

Leonardus Kessel
Patri Ignatio de Loyola.
Colonia, 14 Januarii 1555 ¹.

nis

Gratia et pax Christi Domini nobiscum. Amen.

Cum mei muneris sit, Rde in Christo Pater, scribere ea ad
P. V., quae Dominus optimus maximus quatuor mensibus istis
elapsis operari dignatus est ad gloriam Christi, conabor breui-
bus complecti ea, quae scribenda sese offerunt, vt fratrum cha-
rissimorum precibus adiuti, plus fructus in Domini vinea ad-
ferre valeamus. In primis ergo de Colonia pauca dicemus:
deinde de Nouiomagensibus aliqua.

Colonienses magna nos charitate prosequuntur, sicut iam
saepius scripsimus. Senatus ac superiores in spiritualibus ac
ciues bene erga Societatem affecti sunt. Qui vero aliquando no-
bis contrarii fuerunt, omnes e vita migrarunt. Quidam Colo-
niensis, cuius reditum breui expectamus, ante profectionem
suam ostenderat nobis domum amplissimam, in medio ciuitatis
collocatam, quarn Societati dare omnino intendebat. Superio-
res Colonienses omnes infestos concionatores reiecerunt, ac
prohibuerunt ne amplius concionarentur, eorumque loco catho-
licos concionatores constituerunt non sine magno populi tu-

¹ Bina extant hujus epistolae exempla. Primum quidem autographum ab ipso Leo-
nardo Kessel exaratum, unico constans folio, n. 310, et a Polanco variis lituris et emen-
dationibus castigatum. Alterum vero, n. 309, ex autographo sic emendato, transcriptum.
Hic porro autographum exhibere sufficiat, notando, ut aliaS‚ characteribus italicis ea.
-quae Polancus cancellavit, caeteras emendationes ad calcem uniuscujusque paginae
subjiciendo.

