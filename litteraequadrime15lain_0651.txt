AN. 1555 645

Praecedentium Patris christophori Rodriguez litterarum latinum exemplum ¹.

niis

Admodum R.de Pater.

Gratia et pax Domini nostri Jesu Christi sit cum omnibus
nobis. Amen.

Ad maiorem gloriam praepotentis Dei, charissime Pater,
his nostris literis te faciam certiorem de omnibus, quae per nos
iis quatuor mensibus proximis (adiuti (sic) gratia diuina) acta
sunt. Initiumque faciam ab ipsis neochristianis huiusce nostrae
Valentiae, in qua et plurimi sunt, et (vt fertur) sectae Machu-
meti religiosi cultores; quam rem aperte declarant ieiunia va-
ria et animus vehementer addictus operi Machumetico, quod
Alcoranum appellant. Deploranda sane calamitas videre ani-
mos eorum ad veritatem amplexandam adeo male affectos, Vt
eam audire recusent, praesertim cum illis fit sermo de Domino
Jesu Christo. Quidam Pater huius nostri collegii coepit summo
studio et diligentia sigillatim conuenire magistros huius pesti-
lentissimae sectae et primates eorum, atque cum eis clam col-
loqui vt saltem hac ratione quid in animo haberent deprehen-
deret, quo facilius posset eos a secta praua ad veram religionem
Dei reuocare3 cumque in ea re perseueraret, post multa illi se
in errore versari ingenue confessi sunt, libenter se peccata con-
fessuros pollicentes. Verumtamen statim promissi obliti fue-
runt, quamquam eos et hortari et monere Pater ille non desi-
steret. His proximis diebus quidam magister eorum, qui inter
eos videtur principatum obtinere, confessus est nobis sua pec-
cata, et recte (gratias Deo), ita vt speremus eius opera multos
alios idem esse facturos. Id quod fecit iam quidam ex eis valde
ingeniosus. In duobus pagis, in quibus eorum est frequentia,
aliquot diebus dominicis quidam ex nostris publica concione

¹ Autographum duplici folio, n. 516.

