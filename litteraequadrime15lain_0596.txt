590 LITTERAE QUADRIMESTRES

Pater vcro Antonius ¹ sedulo pergit et fere assiduus est in
confessionibus audiendis, in communicando, in consolando et
monendo nunc hos nunc illos, in visitando incarceratos et de-
cumbentes in hospitalibus. Visitauit et ipse semel et iterum la-
borantes peste ab omnibus fere destitutos. Misimus quoque
illum ad aliquos pagos Vicinos Tornaco, vbi multos valde con-
solatus est in Domino, et propterea ab illis subinde desideratur
et reuocatus.

Porro P. Quintinus ”² semper prosequitur et pergit in expli-
canda doctrina christiana diebus festis, ad quam non pauci con-
fluunt, praesertim diebus dominicis, et a concione fere semper
conueniunt nonnulli ipsum pro consilio habendo, Vel confessio-
ne facienda. In templo maiori confessiones audit quotidie fere,
vnde multa bona prouenire perspicit, dum multos ignaros in-
struit, desolatos consolatur, haereticos ad catholicam fidem re-
ducit, vacillantes confirmat.

Obiter illud recensere in animo est, quod proxime ante Pen-
tecostem contigit. Audiebat ipse cuiusdam viri honesti et ca-
tholici (vt apparebat> confessionem: venit quoque et vxor cum
multis liberis, quorum omnium confessionibus auditis, reperit
totam fere familiam erroribus fidei dep1·auatam; cuius duae fi-
liae imprimis, annos natae circiter Viginti, erant prorsus sacra-
mentariae ⁵: maior, a quodam sacramentario peruersa, peruer-
‘terat minorem, sed non abstinebant a confessione et commu—
nione prae pudore, simulate et minus integre confitentes, non
credentes se aliud accepisse in communione quam frustum pa-
nis: iarn, laus Deo, et confitentur et communicant sincerius et
frequentius, totaque familia ad fidem catholicam mentemque
sanam rediit.

Visitat praeterea in hospitali decumbentes et incarceratos
frequenter non vocatus, et aliquando etiam a praefectis carce-
rum vocatus, nam paucis abhinc diebus ad quemdam ex incar-
ceratis (qui vitam plane dissolutam et alienam a christianismo
vixerat) audiendum in consessione vocatus fuit, quia nolebat
confiteri, aut potius non valebat ob cerebrum concussum et
grauiter vulneratum, qui tandem, Patre instigante et clamante,

¹ P. Antonius Bouclet.
‘2 Ipse litterarum auctor.
5 Vide supra, pag. 253.

